---
title: Za bratrem
contentType: prose
---

Ty, mrtvý, o mně už nevíš, ty nedbáš, neznáš již,  
ty už se nepamatuješ, že’s bratra někdy měl,  
ne, tebe už nic netrápí, ničeho neželíš,  
tak jako truchlit musím já, živý, však nešťastný,  
jenž tebe v lásce vzpomíná, v lásce, ach, a v hoři,  
ten, který, bratře, tě ztratil a krutě ví, ba ví,  
co to je touha a bolest; tou trpí živí jen,  
té trýzně neznají mrtví! Těm život ani svět  
ničím, ne, ničím, už nejsou, ani bledným snem,  
mně život však je útrapou; ty, mrtvý, nedbáš již,  
co je to život v zajetí, co nesvobody stesk —  
— ne, tebe již nic netrápí, ničeho neželíš!
