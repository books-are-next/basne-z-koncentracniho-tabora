---
title: Na naše ženy
contentType: poetry
---

Na ně, ušlechtilé, teď musím pomyslit, na naše ženy;  
domov ztroskotán, nás vzpomínají u vyhaslých krbů  
se srdcem sevřeným, samotny, opuštěny;

ty dobré, statečné, nás mají rády, oporu svou dříve,  
dnes úzkost svou a strast a smutnou, těžkou přítěž,  
kdy války spár jim vztekle svírá srdce bolestivé,

tak jako nám, tak jako my zas na ně vzpomínáme  
v manželské lásce znásobené obdivem a díkem  
tam na ně v dálce, domů, k vám, vy naše milované,

hle, touha k touze volá, v dál náručí se naklání  
tak dlouho již a marně napořád; ó kruté odloučení,  
co touhy však a naděje a víry, veliká chvíle shledání!
