---
title: Píseň
contentType: prose
---

Již připozdívá se, truchlivý den  
s večerem do náruči noci klesá,  
mračnatý závoj stře se přes nebesa,  
jen jedna hvězda, jedna jen  
na celém nebi svítí, večernice.  
Tak daleko, ach, daleko je vše,  
tak vzdáleno se všechno zdá  
jako ta hvězda, jak ta nebesa,  
všechno, co daleké a ztracené  
v ztracený vzdech náš život mění;  
tak daleko je vše! jen moje samota  
je se mnou, jen mé odloučení!
