---
contentType: prose
---

## Píseň

Šedou oblohu míval jsem rád,  
pod šedou oblohou se srdce usebírá;  
teď šerá obloha mně srdce svírá:  
šedivým nebem stísněn, zaklopen,  
až příliš, příliš vím, že vězněm jsem.

Modrou oblohu míval jsem rád,  
pod modrou oblohou se srdce k letu sbírá;  
teď modrá obloha mne steskem svírá:  
blankytným nebem zkouzlen, roztoužen,  
vím dvojnásob, že vězněm, vězněm jsem!
