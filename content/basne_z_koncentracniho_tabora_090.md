---
contentType: prose
---

## Mé srdce

Mé srdce je plno děsu,  
hrůzami jsem naplněn,  
je to jako černý sen,  
strašné věci v sobě nesu.

V základech svých svět se třese,  
krásné věci chtěl bych zřít,  
šťastný život chtěl bych žít:  
ó nebesa, otevřte se,

ženu, dítě, moje dílo,  
domov náš nám vraťte zas,  
neslyšíte, už je čas,  
aby dobro zvítězilo!

Rozjasni se již, dni tmělý!  
co tak mnohý v poli pad’,  
my za nový světa řád  
touhou jsme tu krváceli.

Duše k letu rozpíná se,  
za svobodu žít či mřít;  
tluku, tluku, otevřít,  
k štěstí, volnosti a kráse!
