---
title: Píseň
contentType: poetry
---

Ta píseň chtěla by tvrdě znět,  
však vzpomínka přichází měkce,  
ztracená myšlenka na domov,  
ta tvrdě a hořce znít nechce.

Laskavě, měkce by zpívala,  
v srdci ta vzpomínka něžná,  
tu přítomnost do ní zaryčí,  
že milosti pražádné nezná.

Ach, nikdy ta píseň nedozní,  
vzdech touhy a vzkřiknutí děsu:  
své nebe a hrůzu pekla s ním  
navždy už v sobě teď nesu.
