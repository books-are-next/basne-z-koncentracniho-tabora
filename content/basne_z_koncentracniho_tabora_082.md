---
title: Píseň
contentType: poetry
---

Ba, zažil jsem až příliš mnoho zlého  
můj život strašlivou je jámou běd,  
má píseň úděs je a hrůza z všeho,  
krvavá rána, mokvající vřed,  
třesavý vzdech, chraptivé zasténání  
a řev a žaloba a proklínání:  
       Není Boha! Boha není!

Ó svobodo! Volnosti blažená,  
ó svobodo, když na tě pomyslím,  
na tebe, krásná, chtěla by píseň má  
být září jitra, duhou, jasem slunečným:  
slyš jásot, zvony slavně hlaholí,  
hle, pyšně rozvlály se prapory:  
       Ó gloria! Victoria!
