---
title: Josefu Kořínkovi
contentType: poetry
---

Co kdysi bylo radostí,  
tolik je nyní útrap, běd,  
dříve mně život svátkem byl,  
jen pekla prokletím je teď,  
vzali mně všechno nejdražší,  
žel, milost mne opustila,  
ze světlé něhy domova  
teskná jen vzpomínka zbyla.

Co je ti nyní trápením,  
přestane, zajde, mine,  
co teď je pekla prokletím,  
tím lepší bude a jiné  
a o to krásnější zas svět,  
až milostí zas obdařen  
vše zlé za sebou zanecháš  
tak jako sen, jako zlý sen.

Co je mně nyní trápením,  
nepřejde jako pouhý sen  
a lepší o to nebude  
co zničeno, co ztratil jsem;  
i když vše mine jak zlý sen,  
co čas vzal, nevrátí se zpět,  
kus života já ztratil jsem,  
ten nelze nikdy oželet.
