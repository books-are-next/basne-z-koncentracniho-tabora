---
title: |-
  Bez
  názvu
contentType: prose
---

Mně prožít věci zlé a strašné bylo dáno,  
teď zděšen stojím na okraji života;  
můj úděl věru těžký je, ach ano,  
tak těžký, že se sotva unést dá,  
co bolesti a smutku a co děsu,  
co utrpení, neštěstí a běd  
v něm navršilo něco málo let,  
jež prokletí či peklu snad se podobají!  
Zděšen teď stojím života na okraji…  
Že tisícové tentýž úděl mají  
a horší ještě, vím a uznávám:  
tím hůře však, tím děsivěji,  
tím truchlivěji, že to nejsem sám!
