---
title: Píseň
contentType: poetry
---

Něžná píseň vzpomínání  
tichounce se rozeznívá,  
o tom, co kdy krásné bylo,  
o radostech, lásce zpívá,  
o štěstí, jež uplynulo,  
vypravuje útěšlivá  
něžná píseň vzpomínání.

Něžná písni vzpomínání,  
v jakých radostech jsme žili!  
Dost už, dost však, hlase tichý,  
s touhou tesknota se sdílí:  
nežaluj na dávné hříchy,  
co štěstí jsme promarnili,  
něžná písni vzpomínání!
