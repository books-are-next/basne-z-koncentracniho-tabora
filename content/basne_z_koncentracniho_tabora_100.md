---
title: Píseň
contentType: poetry
---

<section>

Kdysi, ba dávno tomu, žel,  
milenci mladí, blažení,  
nám zdálo se, že ráj se otevřel,  
že život v radost jen se promění,  
že úsměvem svým nejvlídnějším obdaří  
tu lásku, kterou na světě nic nezmaří.

Přetěžká zkouška, těžký žel,  
manželů starý tichý pár,  
chřtán pekel se před námi rozevřel  
a všechno vzal nám, všechno rozkotal,  
však lásku, kterou na světě nic nezmaří,  
tu přec si, drahá, odnášíme do stáří!

</section>
