---
title: Až na dně života
contentType: prose
---

Až na dně života jsem byl, tam dole, nejníže,  
kde mezi ním a mezi děsem, smrtí  
žádných už hranic není; ať den ať noc,  
nechť kouzlo jara nebo zimy spár,  
v tom nebylo tam rozdílu; obsah a tvar  
tam život nemá už; není to dobrá moc,  
však spíše prokletí a trest; ať noc či den,  
nechť milost jara nebo léta sladký žár,  
tam život nebyl si už v ničem podoben,  
ne sám svůj stálý začátek, však stálý zmar.

Až na dně života jsem byl, tam dole, nejníže,  
teď ale, třeba už zmořen jsem a stár,  
chci vzhůru zas, chci žít na jeho výšinách,  
tam, kde on mírem, dobrem, sladký dar  
a ne už tesknota a trápení a strach,  
nikoliv peklo, prokletí, nikoliv zavržení,  
tam, kde on stálým počátkem, však zmarem není,  
tam vzhůru ještě, žít na jeho výšinách!
