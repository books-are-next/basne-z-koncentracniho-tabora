---
contentType: prose
---

## Zpěvák

Ty oči tesklivé a smutné tak!  
Nějaký žal, ó jaký žal  
tkvěl ve tváři té truchlivé,  
když pojednou se rozzpíval  
jak šerý ochořelý pták

a píseň milostnou on pěl:  
Ó Violetto, hlas můj slyš,  
pro tebe zpívám píseň svou,  
má lásko snad mne vyslyšíš! —  
Tvář truchlou, oči teskné měl

a o radosti zpíval. — Divno jen:  
radost a štěstí zpívati,  
když tupý stesk a žal, ach, žal  
po tváři kalné splývá ti,  
po líci bledé zármutkem!

Ta píseň sladká divná je ti,  
když v očích smutek, v tváři žal?  
Sám chorý, chorým pro potěchu,  
pták jatý jsem se rozzpíval  
tam ven, ach, ven zde ze zajetí,  
tam ke svobodě, odtud v dál!
