---
title: |-
  Sem
  k nám
contentType: prose
---

Květiny, oblaka, větře a ptáci,  
všechno, co na živu a co se hýbe,  
jen k nám, sem, mezi nás! zůstaňte s námi!  
život lepší a svět krásnější se zdá  
tam, kde vítr a zpěv splývají v jedno  
se sluncem, oblaky a květinami;

vtrhni sem přívalem, světlými proudy,  
co v světě krásného, co dobrého máš,  
živote, v sobě sám; tvá sláva a moc  
a čím je pro lidi vlídnost a láska,  
kytice radostí, úsměvů blankyt,  
sem k nám, sem! nám k potěše a na pomoc!

ano, sem právě, k nám, neboť daleko  
nás vězňů je krása, dobro i radost  
— a to jest vězení; k nám, svobodo, sem!  
vrať život nám a svět — ne! dřív nežli nám  
život vrať životu, svět zase světu,  
pak na nás vzpomeň, pak vězně vyveď ven!
