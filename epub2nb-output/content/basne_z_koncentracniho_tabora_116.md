---
title: V předjarním slunci
contentType: prose
---

V předjarním slunci, budiž žel,  
žádnou radost jsem nenašel  
— to modré nebe, oblaků bílých let —  
tam domů, domů chtěl bych hned,  
kam nejblíže, kam nejdál mám,  
tam domů chtěl bych, domů k vám!

V předjarním slunci, budiž žel,  
po volnosti jsem touhou ochořel  
— to modré nebe, oblaků bílých spěch —  
má touho, nes mne na křídlech  
co nejdále, tam nejblíž k nám!  
běda, vždyť v okovy jsem uvázán,  
do dáli za vámi bych chtěl,  
však místo křídel pouta mám, ó žel!
