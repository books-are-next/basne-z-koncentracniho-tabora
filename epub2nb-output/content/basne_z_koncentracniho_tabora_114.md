---
title: Poslední sníh
contentType: poetry
---

<section>

Poslední sníh na hroudách rozmrzlých  
už leží jenom ve skvrnách; hrstmi divokými  
nevrlý rozmar rozstřík’ jeho tvrdou běl,  
poslední pozdrav míjející zimy.

Teď už zas jaro svoji bělost přinese,  
sněženek jas a sasanky pak pokvetou,  
posléze kopretiny; ani nesmím pomyslet  
na kouzlo třešní s bílých květů záplavou,  
na bílé růže, jasmín a bílého co víc,  
na vůní sladký van, na světlou krásu,  
na štěstí míru, na vzkříšení slavnostní,  
na velkou radost v bílém jarním jasu.

</section>
