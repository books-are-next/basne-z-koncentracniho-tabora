---
title: Sem a tam
contentType: poetry
---

Sem a tam, v cele, sem a tam,  
to putování nemá východiska, cíle,  
jen sedm kroků sem a tam,  
od okna k dveřím, od dveří k oknu zpět,  
sem tam, odnikud nikam putuješ  
a můžeš jít a jít a přemýšlet  
a nedomyslíš, nedojdeš.

Rozum tě před smutkem neuchrání,  
když všechno kolem smutkem je,  
když vidíš, slyšíš, chutnáš, hmatáš smutek,  
když láska žalem je, bolestí víra, naděje,  
když přímo v sídle smutku bytuješ,  
což vůbec možno tady smutný nebýt?

Proč rozum ti má na to hledat lež  
a říci ti snad: bloude! to nic není,  
pročpak ty se tím sužuješ,  
to nestojí za trošku přemýšlení,  
já, rozum, nic si z toho nedělám!?  
— Sem a tam, v cele, sem a tam,  
nedomyslíš a nedojdeš —.
