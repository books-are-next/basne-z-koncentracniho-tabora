---
contentType: prose
---

## Předjaří

Již země otvírá se, život se do ní vrací,  
ó bolný nepokoji, toužně nyvý stesku!  
už půda voní, skřivánka jsem uslyšel,  
svou píseň nesl výš a výš do nebes lesku,  
v beráncích bílých jsem ho slyšel zpívat dnes;  
své oči přestal vězeň tupě klonit k zemi,  
v závrati toužné zadíval se vzhůru do nebes,  
v ten vábně širý prostor, do zářivé dálavy:  
hle, volnost, svoboda! ó skřivanova písni,  
ó bludný nepokoji, stesku nyvě toulavý!
