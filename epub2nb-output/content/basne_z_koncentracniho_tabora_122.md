---
title: Lidskost a přátelství
contentType: poetry
---

Lidskost a přátelství chci velebit  
a všechno, co se s dobrým srdcem pojí:  
laskavost, bodrost, ochotné soucítění,  
ruku, jež pomocně se chápe ruky tvojí  
a rány neudílí, ale mírní, hojí.

A oči velebím, z nichž nežhne běs,  
však takové, z jakých se účast dívá,  
a hlas, jenž nerozkazuje a netupí tě,  
však pro trpícího má slova přívětivá,  
jež by ho v jeho bídě utěšila.

To všechno chtěl bych věrně oslavit,  
dobrotě lidské svoji poctu vzdát,  
co na rozumu, jenž se k srdečnosti druží  
a na slušnosti měl jsem vděčně rád,  
za to vše dobré toužím děkovat

vám všem, kdo dobré srdce máte;  
seznal jsem věru za života svého,  
co ukrutnosti v sobě může člověk nést  
i co zas dobro jest, já poznal ode všeho,  
co v lidské bytosti je dobrého i zlého,

bych vzýval dobrotu a lidskosti se kořil  
a ctnostem, které spojeny jsou s nimi:  
ba věru na člověčenství to nejkrásnější  
a světa toho nejryzejší dobrodiní —  
toť lidskosti je zář, jež nás bytostmi světla činí. —
