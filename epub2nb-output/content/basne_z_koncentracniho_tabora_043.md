---
title: Verše
contentType: prose
---

Tak dálo se mně uvidět:  
svou kosu z ruky vypustíc  
do dlaní hlavu složila  
a níže a níž ji sklání —  
asi už nechce vidět víc,  
asi víc vidět se brání,  
ta mrtvá žalostná těla  
i ji hrůzou obestřela.

I jí je to příliš mnoho a nemůže dál,  
už nemůže, je znavena a vyčerpána,  
tou zhoubou zošklivena je a v úděsu;  
smutna a k smrti zemdlena, ejhle, Smrt sama  
svou kosu odkládá: Dost, víc již nesnesu  
té bídy zřít, sklízet ta přežalostná těla.  
Proč ti? Zde raději bych já umříti chtěla!
