---
title: Pěnkava
contentType: poetry
---

Pěnkavko něžná, zpěváčku roztomilý,  
ty sladká, zpíváš jako doma kdysi —  
pro mne však žádné růže se nerozvily  
zde v ohradě stesku, v krajině cizí,

já nešťastný jsem tak, jak šťastnou zdáš se ty,  
jež zpíváš radost, co já smutkem němý;  
ty volná jsi, já žiji v hořkém zajetí,  
ty křídla máš, já přiražen jsem k zemi.

Životním blahem, bytosti rozkochaná,  
dme se tvé hrudí líbezně růžové;  
mne straší mrtví, jichž hrudi jedna rána,  
i rozervaná srdce živých — a co mé…?
