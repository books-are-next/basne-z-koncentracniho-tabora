---
contentType: prose
---

## Pět roků

Pět roků v žaláři už život ztrácím,  
stesk, úděs, trýzeň, hnus a ponížení  
— ach, pekel chřtán a smrti práh! —  
ba ještě, ještě hůř: smrt bez smrti,  
život bez žití, probdění v zásvětí  
— hrůza v snách bubnuje na poplach —  
ba ještě strašnější: ne peklo: válka!  
lidé, ne ďáblové! skutečnost, ne sen!  
hůř ještě! největší všech zel,  
tož nesvoboda, trýzeň nejkrutější.  
Bez volnosti už nejsi člověkem,  
i sám sobě jsi odumřel  
a všeho pozbyl jsi — ne však své touhy,  
ni svého stesku ni svých nadějí —.  
Ó srdce nahé, zmučené,  
ty stání nemáš, viď, což jinak možno?  
Nechať už všeho, všeho jsi se vzdalo,  
lásky k domovu nikdy ne!
