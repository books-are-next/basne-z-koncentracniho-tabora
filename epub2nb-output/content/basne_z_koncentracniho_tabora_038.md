---
title: Kdysi
contentType: prose
---

Kdysi  
za časů šťastnějších  
jsem se nemohl dočkati rána,  
tak jsem se těšil na příští den.  
Teď však, zajat a uvězněn,  
spíše večery vítám než jitra  
a více než dny teď noci mám rád.  
V žaláři není na dnech co uvítat  
a těšit se, co bude zítra;  
s příchodem večera unikáš dnu  
těžkému, ach, a nekonečnému,  
snad tě už ničím zlým nepřekvapí;  
čím ale zítřek, zítřek zas tě ztrápí!
