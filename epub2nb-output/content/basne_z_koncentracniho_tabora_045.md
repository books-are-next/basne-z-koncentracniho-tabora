---
title: Oknem své cely…
contentType: prose
---

Oknem své cely vidím, jak vítr čechrá  
řiďounkou trávu; v listopadu  
ji v půdu zaryli, obrátili  
a přece se nedala; hleďme, jak roste  
bujně jarní a svěží a jak se těší  
ze slunce a deště, hubená tráva!  
Tak i my všichni, i také já,  
se nechceme dát, kořeny vyvráceny  
a v nevděčné půdě; má tesknoto, ach,  
domů se stáčí myšlenek proud:  
tak jíti po svobodných lučinách  
a na smutek vězení zapomenout…
