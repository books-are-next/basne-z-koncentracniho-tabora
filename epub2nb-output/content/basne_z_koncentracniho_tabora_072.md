---
title: |-
  Pět
  roků
contentType: prose
---

Pět roků černých, ohavných,  
žalostných hořkých pět let,  
ó těch dnů těžkých, proklatých,  
těch roků hoře a běd!

Co žiji, není životem,  
ani smrtí to není,  
za živa v hrobě pohřben jsem,  
ztracený, uvězněný.

Dnes pátý rok se zakončil,  
co byl jsem do vazby vzat,  
ač nikoho jsem nezabil  
a nikoho neokrad’.

Netřeba je vraždit a krást  
a nésti těžkou vinu,  
trpím tu prostě za svou vlast,  
za svoji domovinu,

za naše lidi, naši zem,  
ne za zlý čin a vinu,  
za to jsem jat a uvězněn  
— bohdá, že nezahynu,

volnost jak bouře přilétne  
a spásu přinese; pak vím,  
že darmo netrpím, ba ne,  
pak život marně netratím!
