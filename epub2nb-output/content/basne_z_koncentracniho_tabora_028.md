---
title: |-
  Co
  všechno
contentType: prose
---

Co všechno viděly ty staré moje oči!  
Ty poznaly už tolik krutého a hrozného,  
že měl by se v nich tmíti smutek ze všeho.

Co všechno viděly ty staré moje oči!  
Ty uviděly tolik krásného a dobrého,  
že měla by z nich zářit radost ze všeho.

Až jednou ty oči semkne věčný sen,  
kus světa, v němž se dobré se zlým dělí  
a jeden lidský osud celý,  
v nich bude uzamčen.
