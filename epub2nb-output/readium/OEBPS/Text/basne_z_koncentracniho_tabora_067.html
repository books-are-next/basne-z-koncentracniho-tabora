<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Ty,
který…</h2>

<p class="mlpverse">Ty, který ve vězení<br class="calibre1"/>
spřádáš svůj roztouženě zkrášlený sen o životě,<br class="calibre1"/>
což — jestli ta tvá víra v život nic jiného není<br class="calibre1"/>
než projev zoufalství? Máš věru proč být bez naděje,<br class="calibre1"/>
tak všeho, všeho zbavený co radost je a štěstí,<br class="calibre1"/>
ztracený, křehký, pohromě daný v plen;<br class="calibre1"/>
jak tonoucí se chytá stébla, jež ho nechce nésti,<br class="calibre1"/>
právě tak napínáš všechen svůj optimismus chromý,<br class="calibre1"/>
chrobáčku v nesnázích, ty nicko, pápěrko ty bědná,<br class="calibre1"/>
a celého se chápeš vesmíru, jenž na vědomí<br class="calibre1"/>
tě vůbec nebere a v netečnosti své se nehne;<br class="calibre1"/>
ten život, v který tolik věříš, je přece vrahem tvým!<br class="calibre1"/>
čím jiným je ta tvoje víra nežli zoufalstvím?</p>

<p class="mlpverse2">Projevem beznaděje<br class="calibre1"/>
nechť tedy, chceš-li tomu, je ta moje víra v život:<br class="calibre1"/>
já stejně zoufám jako věřím; nechť se co chce děje,<br class="calibre1"/>
jakkoliv trpím, neviním život z žádného zla,<br class="calibre1"/>
zlo mezi lidmi pochodí vždy jen z lidského činu,<br class="calibre1"/>
špatnost ze špatnosti lidské, zlo ze zla lidského zas,<br class="calibre1"/>
chtění a skutku; životu žádnou nedávám vinu<br class="calibre1"/>
za to, co páše člověk; co člověk z života činí<br class="calibre1"/>
není vždy životem, spíše však lží a hříchem na něm<br class="calibre1"/>
— než ano, zoufalství! než ano, zoufalství i víra!<br class="calibre1"/>
ne životem, však lidskou krutostí se cítím zraněn<br class="calibre1"/>
— a přece život v sobě všechno lidské uzavírá:<br class="calibre1"/>
čím člověk, než-li životem? nejsem životem já sám?<br class="calibre1"/>
nevěřit v život — kde v sebe důvěru pak vzíti mám?<br class="calibre1"/>
dokud jsem živ, nechť nešťastný, nechť zoufalství mne sžírá,<br class="calibre1"/>
chci věřit v život — a zoufaje — přece si nezoufám!</p>

</div>
</body>
</html>