<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Ač
jeden jen lidský život</h2>

<p class="mlpverse">Ač jeden jen lidský život, ač jenom zčásti<br class="calibre1"/>
mohl jsem poznat lidskou špatnost a zlobu,<br class="calibre1"/>
přec bylo jí tolik, by se mi zdála<br class="calibre1"/>
být nevyčerpatelnou, bez mezí a dna,<br class="calibre1"/>
třebaže se jí mezi námi lidmi tak plýtvá;<br class="calibre1"/>
tak bezohledné sobectví a závist záludná<br class="calibre1"/>
a nízká, slepá zášť, ničemná surovost,<br class="calibre1"/>
pletichářství a lačnost působit druhému újmu,<br class="calibre1"/>
hoře a trýzeň; sveřepost, rozkoš ze zla,<br class="calibre1"/>
špinavé padoušství, podlost i zpupnost<br class="calibre1"/>
a co ještě hanebného; to vše jsem poznal<br class="calibre1"/>
v údivu, studu a děsu, vše to jsem zažil<br class="calibre1"/>
v zlých časech a místech, bráně se beznaději<br class="calibre1"/>
a šílenství a smrti; to tedy vím,<br class="calibre1"/>
že ani v pekle nekončí se zloba člověčí,<br class="calibre1"/>
i tam, kde pláč, by ještě byla závist<br class="calibre1"/>
a podlost, krutost tam, kde zubů skřípění;<br class="calibre1"/>
jí smůla nevře dost, plameny slabě hoří:<br class="calibre1"/>
i v pekle samotném si ještě peklo pekel stvoří!</p>

</div>
</body>
</html>