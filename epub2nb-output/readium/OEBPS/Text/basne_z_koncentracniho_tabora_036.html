<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Vítr</h2>

<p class="mlpverse">Ó větře, vždycky jsem tě ctil<br class="calibre1"/>
a miloval tě obzvlášť v létě<br class="calibre1"/>
na kopcích, na slunečných výšinách <br class="calibre1"/>
a když jsi pročesával pole obilná<br class="calibre1"/>
a děvčatům jsi pocuchával vlásky,<br class="calibre1"/>
ale i když jsi povykoval v zahradách,<br class="calibre1"/>
nebo jsi k odpoledni náhlou bouři nesl,<br class="calibre1"/>
i tehdy míval jsem tě rád.</p>

<p class="mlpverse">Teď ale, prosím tě, přestaň už vát,<br class="calibre1"/>
či aspoň neduj tak vražednou mocí!<br class="calibre1"/>
Snad ani nevíš, jak ledový tvůj dech<br class="calibre1"/>
nám vychrtlými žebry lítě projíždí,<br class="calibre1"/>
jako by zhasit v nás si umínil<br class="calibre1"/>
plaménky života už poslední;<br class="calibre1"/>
na naše bědná těla jenom pohlédni:<br class="calibre1"/>
ta tvému náporu se zhola neubrání,<br class="calibre1"/>
měj s námi, prosím, trochu slitování!<br class="calibre1"/>
Ach, zadrž! třesu se až kosti chřestí<br class="calibre1"/>
a všechno ve mně nahé, bezbranné,<br class="calibre1"/>
se ve vězeňských hadrech tetelí<br class="calibre1"/>
— i duše snad už z těla ulétla mi<br class="calibre1"/>
jak ptáče prchá z mrznoucího roští —<br class="calibre1"/>
ach hů! co jsi se zas tak divě rozfičel,<br class="calibre1"/>
jak kdybys na kusy nás roztrhati chtěl,<br class="calibre1"/>
měj přece s naší bídou slitování,<br class="calibre1"/>
což není ti nás ani trochu žel?</p>

<p class="mlpverse">Však jestli, větře, proto tolik vaneš,<br class="calibre1"/>
že ze světa chceš odmést všechno zlé,<br class="calibre1"/>
pak buď si uraganem! pak jen duj a duj<br class="calibre1"/>
a nás tady nic nelituj,<br class="calibre1"/>
nešetři naše trupy promrzlé<br class="calibre1"/>
a hvízdej, houkej, jak ti libo, huč a řvi,<br class="calibre1"/>
z mých žeber třebas houkačku si udělej,<br class="calibre1"/>
roh, křídlovku, píšťalu rvoucí sluch,<br class="calibre1"/>
sirénu divou povzteklého jeku,<br class="calibre1"/>
či cokoliv, co jenom se ti ráčí,<br class="calibre1"/>
a zvedni se a běsni, vaň a duj,<br class="calibre1"/>
co tvoje síly i ty naše stačí!</p>

</div>
</body>
</html>