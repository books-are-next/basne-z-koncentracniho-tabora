<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Té
ohavnosti</h2>

<p class="mlpverse">Té ohavnosti, křivdy, bídy té,<br class="calibre1"/>
té bídy zimničnatě zjitřelé,<br class="calibre1"/>
boláků strachu, vředů trampoty,<br class="calibre1"/>
kvasících hnisem hrůz!<br class="calibre1"/>
Ach, toho hoře, stonů bez hlasu,<br class="calibre1"/>
němého nářku! Trýzně té,<br class="calibre1"/>
už pukající, vršící se, rozzelé,<br class="calibre1"/>
té hanby, toho děsu, úžasu</p>

<p class="mlpverse">— ó velkolepá nebesa! Ty blankytu<br class="calibre1"/>
výsostné přístřeší, propastný klíne<br class="calibre1"/>
široce rozpjatý, přehladké náručí,<br class="calibre1"/>
tak čisté, bez poskvrny siné!<br class="calibre1"/>
zářivá oblaka tam v azurové dáli,<br class="calibre1"/>
hedvábné vy holubice světel!<br class="calibre1"/>
šerá, tajemně zatichlá záclono mlh!</p>

<p class="mlpverse">— nade vše ale myslím na tebe,<br class="calibre1"/>
ty noci královská, ó dive hvězd,<br class="calibre1"/>
ty temná slávo, psaná souhvězdími,<br class="calibre1"/>
všech věcí jablko a žezlo, koruno,<br class="calibre1"/>
oltáři všehomíra, rodné lůno, střecho<br class="calibre1"/>
té země, jež tu dole naším světem jest.</p>

<p class="mlpverse">Ach, nebesa, nad věcmi pozemskými<br class="calibre1"/>
se ve výsosti klenete — vy přece vidíte,<br class="calibre1"/>
co děje se zde vespod: proč jen, proč,<br class="calibre1"/>
ty širá zřítelnice, jak jen možno je ti<br class="calibre1"/>
přihlížet tolikerému trápení a hanbě<br class="calibre1"/>
a nepohnouti se, k pomoci nepřispěti?</p>

<p class="mlpverse">Nic není ti dost hrozné? Ach, jak netečná<br class="calibre1"/>
je tvoje modř k bolestem kreatury,<br class="calibre1"/>
jež vzpřímena, by vzhůru k tobě zřela,<br class="calibre1"/>
se tady dole v bědném kalu svíjí!<br class="calibre1"/>
Proč k trestu nepohneš se, ku pomoci?<br class="calibre1"/>
Jak neúčastně mračna potemnělá<br class="calibre1"/>
míjejí, co tu dole. Hvězdná noci,<br class="calibre1"/>
jak ničím, ničím je ti lidský žal!</p>

<p class="mlpverse">A ty — jak tebe bych se dovolal,<br class="calibre1"/>
ty krví napitá, sytá už hrůzami,<br class="calibre1"/>
proč ty se neotřeseš, oheň nechrlíš<br class="calibre1"/>
a nerozpukneš se, ty zemi pod námi,<br class="calibre1"/>
bys pohltila drzé zlo? Trpělivá,<br class="calibre1"/>
však nešťastná tam k tomu nebi zíráš,<br class="calibre1"/>
jež na tebe se bezúčastně dívá,<br class="calibre1"/>
se shlížejíc jen ve své vlastní kráse.</p>

<p class="mlpverse">Příliš jsi lhostejné k pozemské trýzni,<br class="calibre1"/>
krásné a vznešené klenutí nebes,<br class="calibre1"/>
netečné k divadlu, jež se ti rouhá!<br class="calibre1"/>
Nás neslyšíš ni nevidíš, ba zdá se,<br class="calibre1"/>
že božský tvůj zor toť prázdnota pouhá,<br class="calibre1"/>
tak bez účasti — nic že v tobě, nic<br class="calibre1"/>
nesídlí milosrdného. Ó tedy proč,<br class="calibre1"/>
proč blesky nemetáš a hromem nedrtíš<br class="calibre1"/>
to zlo, jež rouhá se v tvou božskou výš?</p>

<p class="mlpverse">Proč ve prach nesrazíš, co světu k potupě?<br class="calibre1"/>
Nehnuta, nedotčena, ničím pozemským<br class="calibre1"/>
ty nechceš zkaliti svou čistou hlať,<br class="calibre1"/>
tak tomu je. Tak strašně.</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; &#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;Nikoliv,<br class="calibre1"/>
nezřím, že přes nepohnutou tvoji líc<br class="calibre1"/>
by spásně sklouzal trestající div<br class="calibre1"/>
andělů apokalyptických.</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; Ach, nebesa, nic?<br class="calibre1"/>
jak prázdná jste, lhostejná, pustá,<br class="calibre1"/>
jen mrazivá cizota halí se za vaší plenou;<br class="calibre1"/>
nic na obzoru němém,<br class="calibre1"/>
&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; jen neviditelné<br class="calibre1"/>
letadlo řehtá nad zemí opuštěnou.</p>

</div>
</body>
</html>