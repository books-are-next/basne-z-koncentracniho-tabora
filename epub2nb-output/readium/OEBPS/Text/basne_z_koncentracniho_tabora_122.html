<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Lidskost
a přátelství</h2>

<p class="mlpverse">Lidskost a přátelství chci velebit<br class="calibre1"/>
a všechno, co se s dobrým srdcem pojí:<br class="calibre1"/>
laskavost, bodrost, ochotné soucítění,<br class="calibre1"/>
ruku, jež pomocně se chápe ruky tvojí<br class="calibre1"/>
a rány neudílí, ale mírní, hojí.</p>

<p class="mlpverse">A oči velebím, z nichž nežhne běs,<br class="calibre1"/>
však takové, z jakých se účast dívá,<br class="calibre1"/>
a hlas, jenž nerozkazuje a netupí tě,<br class="calibre1"/>
však pro trpícího má slova přívětivá,<br class="calibre1"/>
jež by ho v jeho bídě utěšila.</p>

<p class="mlpverse">To všechno chtěl bych věrně oslavit,<br class="calibre1"/>
dobrotě lidské svoji poctu vzdát,<br class="calibre1"/>
co na rozumu, jenž se k srdečnosti druží<br class="calibre1"/>
a na slušnosti měl jsem vděčně rád,<br class="calibre1"/>
za to vše dobré toužím děkovat</p>

<p class="mlpverse">vám všem, kdo dobré srdce máte;<br class="calibre1"/>
seznal jsem věru za života svého,<br class="calibre1"/>
co ukrutnosti v sobě může člověk nést<br class="calibre1"/>
i co zas dobro jest, já poznal ode všeho,<br class="calibre1"/>
co v lidské bytosti je dobrého i zlého,</p>

<p class="mlpverse">bych vzýval dobrotu a lidskosti se kořil<br class="calibre1"/>
a ctnostem, které spojeny jsou s nimi:<br class="calibre1"/>
ba věru na člověčenství to nejkrásnější<br class="calibre1"/>
a světa toho nejryzejší dobrodiní —<br class="calibre1"/>
toť lidskosti je zář, jež nás bytostmi světla činí. —</p>

</div>
</body>
</html>