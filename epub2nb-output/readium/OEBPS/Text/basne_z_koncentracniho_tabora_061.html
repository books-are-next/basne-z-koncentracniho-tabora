<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Jedna
pravda</h2>

<p class="mlpverse">Nechce se člověku na sebe bolest brát,<br class="calibre1"/>
přijímat neštěstí, upadnout v těžký žal.<br class="calibre1"/>
A pravdu má<br class="calibre1"/>
a pravdu má, že před trápením uhýbá,<br class="calibre1"/>
sebe že miluje a život že má rád;<br class="calibre1"/>
vždyť z živoucích kdo trpět by se nezdráhal,<br class="calibre1"/>
když poznal života už radost, štěstí, slast,<br class="calibre1"/>
jak chtěl by jeho tvrdosti být na pospas?<br class="calibre1"/>
Když však už neštěstí ho stihne drtivé,<br class="calibre1"/>
tu s pevným srdcem bere na se jeho tíž.<br class="calibre1"/>
A pravdu má<br class="calibre1"/>
a pravdu má ta jeho duše statečná,<br class="calibre1"/>
že svojí víry v život přece nevzdá se<br class="calibre1"/>
a jako pochodeň ji vznese sobě vpřed a výš;<br class="calibre1"/>
kdo poznal už, co životu vše dlužen jest<br class="calibre1"/>
pro jeho čest a slávu — a svou vlastní čest,<br class="calibre1"/>
ten pravdu zná, ten jedinou tu pravdu zná,<br class="calibre1"/>
pro kterou v pravdě žije se i umírá.</p>

</div>
</body>
</html>