<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Když
plachá divá zvěř —</h2>

<p class="mlpverse">Když plachá divá zvěř,
jež v kleci zavřena,<br class="calibre1"/>
když srnec zajatý, chycený lesní pták<br class="calibre1"/>
se náhle utiší v strnulém pozoru,<br class="calibre1"/>
hlavu vpřed napjatou v dál propadá se tak<br class="calibre1"/>
a vítr nasává, naslouchá zámlce<br class="calibre1"/>
— to čije svobodu — to vnímá její hlas,<br class="calibre1"/>
volání zdaleka, vábivý její van;<br class="calibre1"/>
— ó divé toužení! ó stesku! spáso spás!<br class="calibre1"/>
tam venku, neslyšíš, jak volá tě to ven? —<br class="calibre1"/>
Ba, slyším, cítím, ach, vždyť stejně tak já sám,<br class="calibre1"/>
v zdech, drátech sevřený, zajetím šílený,<br class="calibre1"/>
co chvíli ustrnu, v dáli se propadám,<br class="calibre1"/>
taje dychtivý dech, též mne to posedá,<br class="calibre1"/>
že větřím svobodu, ba věru, také já<br class="calibre1"/>
dokola pobíhám a plaše zmítám se<br class="calibre1"/>
— ubohý ptáku, vždyť si křídla rozbiješ,<br class="calibre1"/>
vždyť krvácíš, jen pohleď, rozdíráš si hruď! —<br class="calibre1"/>
Svobodu cítím vát, zdaleka kyne mně —<br class="calibre1"/>
— Jak tebe, srnečku, mne svírá zeď a drát,<br class="calibre1"/>
tak jako ty já sebou biji splašeně,<br class="calibre1"/>
též mne svoboda volá, též ji cítím vát,<br class="calibre1"/>
rozrušen tušením, jež slibuje ti vše,<br class="calibre1"/>
všechno zas, všechno, čím ti život býval,<br class="calibre1"/>
ty plachý, divoký! Obloho, řekni mně,<br class="calibre1"/>
proč trpím oblaky a proč slunný příval<br class="calibre1"/>
mne bolí, proč trápí mne list odvátý<br class="calibre1"/>
a stébla ve větru, proč hluboký klín hvězd<br class="calibre1"/>
a to i ono zas? — To všechno volnost jest!<br class="calibre1"/>
pravdaže, plachý ptáku, srnče zajatý,<br class="calibre1"/>
to všechno mučí nás, volnosti slib a dech,<br class="calibre1"/>
sám její rodný klín; což je to možno snést,<br class="calibre1"/>
když v drátech spoután jsi a sevřen v tvrdých zdech<br class="calibre1"/>
a ona přichází — blíží se — necítíš?<br class="calibre1"/>
volá tě k sobě — slyš — přichází blíž a blíž —<br class="calibre1"/>
o ptáku, srnče, mne, jak rád zas viděl bych<br class="calibre1"/>
nás volné, šťastně plaché v lesích svobodných!</p>

</div>
</body>
</html>