<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Mrtvým</h2>

<p class="mlpverse">V zármutku černý flór se svěsil přes mramor,<br class="calibre1"/>
do shonu dne katafalk temný stroze ční,<br class="calibre1"/>
do stínů věčnosti se utápějí světla smuteční<br class="calibre1"/>
i palmy ratolest a vavřín, větévka zimostrázu.<br class="calibre1"/>
Přísný van záhrobí; ve zbožném tichu dech se svírá,<br class="calibre1"/>
kde srdce čeká útěšný vzkaz z klína všehomíra.<br class="calibre1"/>
To mrtvých svatostan, ne zemřelých, však padlých,<br class="calibre1"/>
běs války sám v nich plamen žití zardousil;<br class="calibre1"/>
každý z nich velké oběti své splatil plný díl,<br class="calibre1"/>
každý z nich v dobré víře dobré činit chtěl,<br class="calibre1"/>
svůj domov ctil, svou zem, svůj lid měl rád,<br class="calibre1"/>
byl věrně z nás, za nás a pro nás v oběť pad’,<br class="calibre1"/>
kdož před památkou jejich zbožně hlavy skláníme<br class="calibre1"/>
jim na počest a v dík; však ani věnec vavřínový,<br class="calibre1"/>
ni světla oslavná, či palma, mramor cele nevypoví,<br class="calibre1"/>
co jejich vzor nám v srdci, v duchu znamená:<br class="calibre1"/>
my v bědách jedinou jsme byli velkou rodinou,<br class="calibre1"/>
ti zde, to nejsou mrtví jen, to Naši mrtví jsou!</p>

</div>
</body>
</html>