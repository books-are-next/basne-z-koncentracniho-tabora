<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Snad
nikdo</h2>

<p class="mlpverse">Snad nikdo nebyl ženami tak milován,<br class="calibre1"/>
ach, tolik milován,<br class="calibre1"/>
jako jsme byli milováni my,<br class="calibre1"/>
oškliví, smutní, vyzáblí<br class="calibre1"/>
a tupí, vzteklí a co ještě znám,<br class="calibre1"/>
jako my vězňové jsme byli milováni<br class="calibre1"/>
našimi manželkami;<br class="calibre1"/>
milenky naše, družky, matky našich dětí,<br class="calibre1"/>
jak dobré, rozmilé jste byly k nám,<br class="calibre1"/>
jak obětavé, láskyplné, statečné,<br class="calibre1"/>
tak nikdo nikdy nebyl milován<br class="calibre1"/>
láskou, jíž nikde v světě rovné není,<br class="calibre1"/>
tak jako my, jako my uvěznění!</p>

<p class="mlpverse">Tak nikdo nikdy nebyl milován,<br class="calibre1"/>
jak my jsme milovali naše ženy,<br class="calibre1"/>
my vězňové, milenci žalostní a bědní,<br class="calibre1"/>
co ony v dálavách, samy a opuštěny,<br class="calibre1"/>
ale jak touženy a zbožně vzpomínány!<br class="calibre1"/>
ta předsevzetí nejlepší, co vroucných slibů,<br class="calibre1"/>
ty sladké sny a krásné plány,<br class="calibre1"/>
co lásky ještě splatné, dlužné, nevyžité:<br class="calibre1"/>
vy krásné sny a něžná, vděčná přání,<br class="calibre1"/>
kéž ve štěstí a radosti se vyplníte!</p>

</div>
</body>
</html>