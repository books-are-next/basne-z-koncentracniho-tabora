<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Na
spánek</h2>

<p class="mlpverse">Byl básník,<br class="calibre1"/>
který se hrozil spánku tak<br class="calibre1"/>
jako propasti bez dna:<br class="calibre1"/>
mrákotná mdloba usínání,<br class="calibre1"/>
jež tělo konejšivě spoutává,<br class="calibre1"/>
se jevila mu přímou smrti obdobou,<br class="calibre1"/>
té smrti, která, lstivě číhavá,<br class="calibre1"/>
se němě plíží, nad lůžka mlčky chýlí<br class="calibre1"/>
a lačně čeká na svou chvíli,<br class="calibre1"/>
by sevřela už ruku rdousivou;<br class="calibre1"/>
a nevědomí, kterým spánek obestírá<br class="calibre1"/>
všechno, co dřímotně jal ve svůj klín,<br class="calibre1"/>
to zdálo se mu pádem v samu nicotu,<br class="calibre1"/>
v tu nicotu, jíž sama smrt se strachuje,<br class="calibre1"/>
v nicotu, která ničí všechno, co tu je,<br class="calibre1"/>
jež všechno chtivě hltá a vše popírá<br class="calibre1"/>
a v které všechno mrtvé ještě jednou umírá…</p>

<p class="mlpverse">Vše živoucí však musí spánkem spát,<br class="calibre1"/>
vždyť spánek přece živým tvorům všem<br class="calibre1"/>
je stejně potřebou tak jako příkazem;<br class="calibre1"/>
jak možno se ho tolik bát?</p>

<p class="mlpverse">Mně spánek věru se tak hrozný nezdá,<br class="calibre1"/>
naopak ho mám<br class="calibre1"/>
za veliké blaho, za dar laskavý,<br class="calibre1"/>
za dobrodiní, milost, požehnání,<br class="calibre1"/>
ba za přízeň života z těch největších.<br class="calibre1"/>
Za takový ho považovat musím,<br class="calibre1"/>
ač vůbec nevím, co on vlastně je;<br class="calibre1"/>
co jeho bytost, podstata a složení,<br class="calibre1"/>
mně neznámo, byť důvěrně ho znám,<br class="calibre1"/>
ten spánek, který našim nocem kraluje<br class="calibre1"/>
a v den svých dnů tmu jejich promění.</p>

<p class="mlpverse">Mnohonásob je třeba jemu děkovati<br class="calibre1"/>
za všechno, co nám v dobrotě své dává;<br class="calibre1"/>
kdo život miluje, musí i spánek milovati!<br class="calibre1"/>
On přece všemu živoucímu přináší<br class="calibre1"/>
žádoucí spočinutí ve svém klíně,<br class="calibre1"/>
tak vlahém, měkounkém, ve kterém rád<br class="calibre1"/>
mláďátka hýčká, dřímotně a líně<br class="calibre1"/>
dávaje v teple svém jim dozrávat.<br class="calibre1"/>
On údům upracovaným a ztrmáceným<br class="calibre1"/>
oddych a svěží křepkost zase skýtá,<br class="calibre1"/>
odnímaje z nich únavu.<br class="calibre1"/>
Ach, jak je něžný, konejšivý, hladivý,<br class="calibre1"/>
když nad chabým se tělem nachýlí<br class="calibre1"/>
a spáč se poddává, dřímotou těžký, opilý,<br class="calibre1"/>
jak sladký je, když nad tebou se sklání<br class="calibre1"/>
a smírným pohledem svých očí přivřených,<br class="calibre1"/>
tak závrativě temně sametných<br class="calibre1"/>
tě uvábí do usínání!<br class="calibre1"/>
On churavému posilou, ba lékem jest<br class="calibre1"/>
a úlevou je zarmoucené mysli,<br class="calibre1"/>
když dá jí na strast pozapomenout.<br class="calibre1"/>
A vizme jen, jak je to dobře,<br class="calibre1"/>
když noc s sebou přivádí poklid a spánek<br class="calibre1"/>
a nechová v sobě bolest a bdění!</p>

<p class="mlpverse">Jak vděčně by znali spánek velebit ti,<br class="calibre1"/>
jimž odňal svou přízeň a jichž víčka míjí<br class="calibre1"/>
do hustých temnot mučivě vytřeštěná,<br class="calibre1"/>
kdož stůňou nespáním a zmítají se těžce<br class="calibre1"/>
na lůžku palčivém. Každý přec ví,<br class="calibre1"/>
jakým se jeví vzácným a drahým statkem<br class="calibre1"/>
všem těm, jimž nechce dopřáti milosti své;<br class="calibre1"/>
čím jiným spánek, nežli vzdušným mostem je,<br class="calibre1"/>
jenž přenáší nás nad propastí noci?<br class="calibre1"/>
buď dík a chvála jeho čaromoci,<br class="calibre1"/>
nechť pokojně nám spáti dopřeje!</p>

<p class="mlpverse">Mně byl vždy dárcem štědrým, laskavým<br class="calibre1"/>
a já byl dobrým spáčem, usínaje snadno<br class="calibre1"/>
a tvrdě, pevně. Snů, tak mohu říci,<br class="calibre1"/>
míval jsem nemnoho a nebývaly zlé,<br class="calibre1"/>
ne takové, co spáče škrtí noční můrou,<br class="calibre1"/>
že ze sna křičí pak a úděsem až šílí,<br class="calibre1"/>
probouzeje se v třasu. Sotva kdy<br class="calibre1"/>
mně spánek zjevil věci ukryté,<br class="calibre1"/>
zjařmených vášní podvědomý křik<br class="calibre1"/>
či proroctví neb předtuchy; vždycky spíš<br class="calibre1"/>
snů udílel mi strakatou a pošetilou tříšť,<br class="calibre1"/>
dětinskou motanici, v jejíž nesouvislé spleti<br class="calibre1"/>
po hlubším smyslu nadarmo se ptát;<br class="calibre1"/>
proto nemnoho věřím těm, kteří ze snů<br class="calibre1"/>
nám život a osud náš snaží se vykládat.</p>

<p class="mlpverse">Líbezný spánku,<br class="calibre1"/>
laskavě vévodí noci<br class="calibre1"/>
tvá tajemná moc,<br class="calibre1"/>
jež blaží a spravuje<br class="calibre1"/>
veškeré tvorstvo.<br class="calibre1"/>
Musím tě chválit<br class="calibre1"/>
a tobě platí má vděčnost,<br class="calibre1"/>
že byl jsi vždy při mně<br class="calibre1"/>
v lepších i ve zlých časech<br class="calibre1"/>
a na každém místě;<br class="calibre1"/>
u tebe jistě<br class="calibre1"/>
jen dobře bylo<br class="calibre1"/>
a nikdy mi nepřišlo<br class="calibre1"/>
tebe se bát;<br class="calibre1"/>
já velebím tebe<br class="calibre1"/>
a mám tě rád<br class="calibre1"/>
a více než jiní<br class="calibre1"/>
musím ti děkovat<br class="calibre1"/>
za tvoje dobrodiní;<br class="calibre1"/>
když nejhůř mi bylo,<br class="calibre1"/>
když v žaláři jsem byl,<br class="calibre1"/>
šlechetný spánku,<br class="calibre1"/>
ty jsi mne nezradil<br class="calibre1"/>
a na chvíli aspoň<br class="calibre1"/>
jsi vězně navštívil;<br class="calibre1"/>
do jedné světnice<br class="calibre1"/>
nás víc než sto dali,<br class="calibre1"/>
kde ležet nebylo,<br class="calibre1"/>
my v stoje jsme spali,<br class="calibre1"/>
na tvrdé zemi, pryčnách,<br class="calibre1"/>
jsi s námi uléhal,<br class="calibre1"/>
po celých sedm týdnů<br class="calibre1"/>
jsem šatů nesundal<br class="calibre1"/>
a prádlo neměnil;<br class="calibre1"/>
ó žalář ukrutný!<br class="calibre1"/>
ty se mnou jsi v něm byl,<br class="calibre1"/>
přec jsi mne nezradil,<br class="calibre1"/>
ty mnou jsi nepohrd’<br class="calibre1"/>
a mne se neštítil,<br class="calibre1"/>
vždyť ty jsi za mnou šel<br class="calibre1"/>
přímo až do pekel,<br class="calibre1"/>
v době všech nejhorší,<br class="calibre1"/>
když svrab mne sežíral<br class="calibre1"/>
a štěnice a vši;<br class="calibre1"/>
tělo mé prašivé<br class="calibre1"/>
i duši zděšenou<br class="calibre1"/>
ty bez ošklivosti<br class="calibre1"/>
jímával’s v náruč svou<br class="calibre1"/>
a dřímat jsi mi přál<br class="calibre1"/>
i pozapomenout<br class="calibre1"/>
na bědy, trýzeň, žal,<br class="calibre1"/>
vlákenka snění snout,<br class="calibre1"/>
u tebe dobře bylo,<br class="calibre1"/>
když usnout jsi mi dal,<br class="calibre1"/>
hle, vprostřed děsu, muk,<br class="calibre1"/>
všechno se proměnilo,<br class="calibre1"/>
obludný hluk a shluk<br class="calibre1"/>
kolem se zpropad’ a ztich’,<br class="calibre1"/>
ty z vězení jsi mne přenes’<br class="calibre1"/>
na snových perutích<br class="calibre1"/>
a ve snu daroval jsi<br class="calibre1"/>
mi domov zase zřít,<br class="calibre1"/>
ženu a dítě vidět<br class="calibre1"/>
a s nimi promluvit<br class="calibre1"/>
a byly tam sady a květy<br class="calibre1"/>
i drazí zemřelí,<br class="calibre1"/>
jako by ještě žili,<br class="calibre1"/>
ač spánkem věčným spí,<br class="calibre1"/>
a já pobýval šťastně<br class="calibre1"/>
v kruhu jejich,<br class="calibre1"/>
jako by nebylo žádných<br class="calibre1"/>
zdí, závor žalářních,<br class="calibre1"/>
mír byl tam jen a pokoj<br class="calibre1"/>
a šťastné volné bytí —<br class="calibre1"/>
tebe se, spánku, nebojím,<br class="calibre1"/>
tebe já miluji a ctím<br class="calibre1"/>
a děkuji ti!</p>

</div>
</body>
</html>