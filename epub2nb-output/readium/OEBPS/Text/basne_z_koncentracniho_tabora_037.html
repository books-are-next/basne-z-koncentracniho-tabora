<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Obrazy</h2>

<p class="mlpverse">Tak modrý<br class="calibre1"/>
jako ta obloha,<br class="calibre1"/>
tak modrý obraz chtěl bych udělat<br class="calibre1"/>
jako jsou modré dětské hry,<br class="calibre1"/>
jak domova kouř modravý,<br class="calibre1"/>
tak, jako radost nebo štěstí bývají<br class="calibre1"/>
modré jak květy pomněnek,<br class="calibre1"/>
modré jak drozdův popěvek,<br class="calibre1"/>
když kosatce a zvonky rozkvetou,<br class="calibre1"/>
též mnohé písně modré jsou,<br class="calibre1"/>
má milá měla stuhu takovou,<br class="calibre1"/>
některé vody za jasného dne<br class="calibre1"/>
jsou také takto modře průhledné,<br class="calibre1"/>
modré tak jako co se vábně tají<br class="calibre1"/>
v dáli, z níž veselé se hlasy ozývají,<br class="calibre1"/>
jako ty lesy, v kterých bych se chtěl toulat,<br class="calibre1"/>
tak jako mír a pohoda a soulad<br class="calibre1"/>
a jako srdečnost a dobromyslnost<br class="calibre1"/>
a jako roztomilost, sympatie,<br class="calibre1"/>
pel dávných vzpomínek též modravý je,<br class="calibre1"/>
jak modrásek, jenž nad jetelem poletuje,<br class="calibre1"/>
obraz jak nebe, na kterém bílé mráčky plavou,<br class="calibre1"/>
modrý jak nebesa nad mojí hlavou,<br class="calibre1"/>
to nebe opilé svou azurovou slávou.</p>

<p class="mlpverse">A ještě jeden obraz bych chtěl udělat,<br class="calibre1"/>
na něm by věnce byly, kytice,<br class="calibre1"/>
jen a jen z růží. Nejvíce<br class="calibre1"/>
by bylo růží červených a bílých,<br class="calibre1"/>
ano, jen těch a pak už žádných jiných,<br class="calibre1"/>
než jenom růže bílé, růže červené,<br class="calibre1"/>
tak rudé jako náhlá radost je,<br class="calibre1"/>
bílé jak barva míru, zkonejšení, pokoje,<br class="calibre1"/>
červené jako jásot, bílé jako jesti<br class="calibre1"/>
zas tiché, vděčně zbožné štěstí,<br class="calibre1"/>
nachové jako lásky žár, jak toužení,<br class="calibre1"/>
bílé jako touhy vyplnění, spasení,<br class="calibre1"/>
bílé jako stálost, rudé jak vášeň žhavá,<br class="calibre1"/>
jak odhodlání roznícené do krvava,<br class="calibre1"/>
obojí spolu pak jak velká sláva,<br class="calibre1"/>
tak jako výkřik radosti a díkůvzdání<br class="calibre1"/>
za splnění těch nejvroucnějších přání<br class="calibre1"/>
a jako slavnost, jako svátek všech<br class="calibre1"/>
po mnoha zkouškách zlých a bolestech<br class="calibre1"/>
— však radosti ty právě a ty žaly<br class="calibre1"/>
by všude tamo z růží vyzíraly,<br class="calibre1"/>
mezi nimiž by byly vymalovány<br class="calibre1"/>
radosti života a zase jeho rány,<br class="calibre1"/>
vzpomínky milé, ale též hrozné děje,<br class="calibre1"/>
výjevy štěstí, obrazy beznaděje,<br class="calibre1"/>
zoufalství, hoře, a zla vrcholného<br class="calibre1"/>
a zase líbeznosti žití člověčského,<br class="calibre1"/>
co něha míru je a co je války běs,<br class="calibre1"/>
to vše by na sobě ten obraz nes’,<br class="calibre1"/>
co vlastní úděl byl a co dal dějin proud,<br class="calibre1"/>
to všecko bych tam též chtěl obsáhnout<br class="calibre1"/>
ve scénách, které dokola by byly ověnčeny<br class="calibre1"/>
růžemi, jak snil jsem o nich ve vězení.</p>

</div>
</body>
</html>