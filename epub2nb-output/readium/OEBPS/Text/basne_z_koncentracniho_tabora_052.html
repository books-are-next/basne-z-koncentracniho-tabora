<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Ty</h2>

<p class="mlpverse">Ty, jenž tu v hnusu, děsu zbědovaný,<br class="calibre1"/>
jako Job na hnojišti drásáš svoje rány,<br class="calibre1"/>
ty žalný, nebohý, tebe, sebe se ptám,<br class="calibre1"/>
jsi hoden svého neštěstí, svých ran?</p>

<p class="mlpverse">Byl jsi dost těžký v těžké době,<br class="calibre1"/>
své utrpení nezlehčil jsi sobě<br class="calibre1"/>
maloduchostí přitupělou, plytkou,<br class="calibre1"/>
nebyl jsi víc než planou smítkou,<br class="calibre1"/>
jež v pěnách bezmocně se zmítajíc<br class="calibre1"/>
je vírem času hnána, unášena v nic?</p>

<p class="mlpverse">Ty, který v bolestech a ponížení,<br class="calibre1"/>
v hadrech se rozpadaje poklesal jsi k zemi<br class="calibre1"/>
až k smrti truchlivý, až k smrti sláb,<br class="calibre1"/>
ztracený, mrzký, zavržený rab<br class="calibre1"/>
pod pěstí údělu, jenž rdousí tě a bije,<br class="calibre1"/>
já ptám se, sama sebe já se ptám,<br class="calibre1"/>
byl’s hoden svého neštěstí, svých ran,<br class="calibre1"/>
jsi hoden dramatu, jímž celý svět<br class="calibre1"/>
se ve vražedných katastrofách střet’,<br class="calibre1"/>
když v krvi se a ohni znovurodil,<br class="calibre1"/>
veliké hry, ve které žalostný a nečinný,<br class="calibre1"/>
částečko ztracená, jsi nes’ svůj trpný podíl,<br class="calibre1"/>
byl’s hoden přetěžké té hodiny?</p>

<p class="mlpverse">Ty, jenž jsi v trýzni těžké chvíle<br class="calibre1"/>
přec nechtěl jako pleva zahynout<br class="calibre1"/>
a přece věřil, doufal zarputile<br class="calibre1"/>
ve svou a rodiny své záchovu,<br class="calibre1"/>
že šťastný, spravedlivý dějin proud,<br class="calibre1"/>
jenž vírem svým tě jako stéblo pohání,<br class="calibre1"/>
tě navrátí zas životu a domovu:<br class="calibre1"/>
byl’s hoden naděje své, svého doufání?</p>

</div>
</body>
</html>