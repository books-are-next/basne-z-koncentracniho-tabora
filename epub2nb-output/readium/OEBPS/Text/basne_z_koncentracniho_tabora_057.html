<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Svlačec</h2>

<p class="mlpverse">Ty těžký žáre srpnového dne,<br class="calibre1"/>
té vůně ještě, ještě víc!<br class="calibre1"/>
Tábor se škvaří v špíně ohavné,<br class="calibre1"/>
hustými mračny pozvedá se prach<br class="calibre1"/>
— ach, chtěl bych býti někde na horách<br class="calibre1"/>
či někde u zelené svěží řeky<br class="calibre1"/>
anebo na mezi kdes usednout —<br class="calibre1"/>
ó žáre ještě víc! ten výdech měkký,<br class="calibre1"/>
tak vzdálený a přece důvěrný a známý,<br class="calibre1"/>
ta vůně sladká tak a tichá…<br class="calibre1"/>
cos líbezného smysly moje mámí,<br class="calibre1"/>
cos milostného v šerou mysl dýchá<br class="calibre1"/>
—&#160; v perleťném kalíšku hvězdice růžovavá —<br class="calibre1"/>
toť svlačce představa mou mysl opoutala<br class="calibre1"/>
svou vůní dalekou, však důvěrnou,<br class="calibre1"/>
mé smysly zkouzlila, posedla mysl mou<br class="calibre1"/>
— ach, na mezi kdes chtěl bych usednout! —<br class="calibre1"/>
ta něžná vidina, toť pozdrav domova je,<br class="calibre1"/>
to vzpomínka je domácího kraje.<br class="calibre1"/>
Kde trpělivost vzíti a kde sílu,<br class="calibre1"/>
já tolik toužím po štěstí, světle a míru,<br class="calibre1"/>
kde sílu vzíti, vzpomínko ty vonná,<br class="calibre1"/>
doma bych býti chtěl, jen doma, doma!</p>

</div>
</body>
</html>