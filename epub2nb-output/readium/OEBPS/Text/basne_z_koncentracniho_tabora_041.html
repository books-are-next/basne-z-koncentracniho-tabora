<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Melancholie</h2>

<p class="mlpverse">Sta a sta těl na sebe natlačených,<br class="calibre1"/>
tito tam stojí, jeden pro druhého<br class="calibre1"/>
se nemohouce hnouti;<br class="calibre1"/>
jiní na zemi sedí, leží,<br class="calibre1"/>
některý umírá; špína a hnus;<br class="calibre1"/>
tuto se zase přes sebe hemží<br class="calibre1"/>
jak červi v prohnilém mase; hrůza,<br class="calibre1"/>
rány a řvaní; volají čísla, jména,<br class="calibre1"/>
někteří nemohou, druh druhu<br class="calibre1"/>
v cestě přec stojí; onde choromyslný,<br class="calibre1"/>
tamo zas červi přes sebe lezou,<br class="calibre1"/>
čísla a jména, svrab, štěnice, vši,<br class="calibre1"/>
zloději, pederasti, výkalů pojídači,<br class="calibre1"/>
souchotiny a syfilis; odsouzenci k smrti<br class="calibre1"/>
tu také čekají, všechno to zde čeká,<br class="calibre1"/>
čísla a jména; jednoho propustili<br class="calibre1"/>
a přibylo jich sto; hle, nemohou se vejít,<br class="calibre1"/>
rány a řvaní, ach, sta a sta lidí<br class="calibre1"/>
na sebe stěsnaných; ta bída a žal!</p>

<p class="mlphvezdicky">* * *</p>

<p class="mlpverse">Teď sám a sám a v duši plno děsu;<br class="calibre1"/>
snad ořešníci vznášejí se k lesu,<br class="calibre1"/>
ke kadeřavým výšinám;<br class="calibre1"/>
dole se řeka stáčí stuhou stříbrnou,<br class="calibre1"/>
ach, hlasy dětí zaujatých hrou,<br class="calibre1"/>
to sladké volání! ó svlačce něžný květ,<br class="calibre1"/>
ach, motýle, proč s kalíšku jsi vzlét<br class="calibre1"/>
a rozplýváš se v azurové modři,<br class="calibre1"/>
ó hrady, zříceniny v tvrdém hoři,<br class="calibre1"/>
zamlklé rybníky, mé zvony hor,<br class="calibre1"/>
hor zvony tesknící, ach, dětí zpěvná hra,<br class="calibre1"/>
motýl, jenž v blankytu se rozplývá,<br class="calibre1"/>
vy něžné oči, nikoliv zesmutnělé,<br class="calibre1"/>
ne na sta smutných očí ve zmučeném těle,<br class="calibre1"/>
ne tisíc smutných očí ve shluk stěsnaných,<br class="calibre1"/>
těch tisíc očí nešťastných a zoufalých,<br class="calibre1"/>
ó mlčelivé hvězdy, slavný třpyte hvězd,<br class="calibre1"/>
tak sám a sám, zda opravdu to jest?<br class="calibre1"/>
co kdysi bylo, dávno tak a teď již není,<br class="calibre1"/>
tak dlouhé čekání a žádné rozřešení,<br class="calibre1"/>
snad — možno, že se zítra něco stane,<br class="calibre1"/>
co bohdá dobré bylo by, krásné a nečekané,<br class="calibre1"/>
o růže! hlasy! kdo to může znát?<br class="calibre1"/>
sotva že, hlasy — sotva, nikdy snad —<br class="calibre1"/>
nad květem svlačce motýl křídly chvěje,<br class="calibre1"/>
ne, není přece možno žíti tak bez naděje,<br class="calibre1"/>
můj sladký domove! Ne smutných očí na tisíc!<br class="calibre1"/>
Vidět zas Vltavu! A šťastných očí víc, ach, víc!<br class="calibre1"/>
A u své práce stát! — Což jestli nikdy snad —<br class="calibre1"/>
Kopce a lesní stín měl jsem tak rád!<br class="calibre1"/>
Pátý rok, pátý…</p>

<p class="mlpverse">&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160;&#160; a pak už nic, už nic —.</p>

<p class="mlpverse">Pouště a temné rokle míjejíc,<br class="calibre1"/>
se do vězení snesla šerá, němá,<br class="calibre1"/>
bez obrysu, bez podoby a bez hranic,<br class="calibre1"/>
nic nevíš, neznáš už, však těžko, tísnivě ti je,<br class="calibre1"/>
to zase ona je, toť Melancholie,<br class="calibre1"/>
ta vězňů věrná společnice; bez pozdravu<br class="calibre1"/>
si k tobě přisedne a ruce bezkrevné<br class="calibre1"/>
na hlavu položíc ti němě hledí do dáli,<br class="calibre1"/>
v dál nazírá, nic nenazírajíc, snad v nicotu<br class="calibre1"/>
smutnými zornicemi; co tam hledají<br class="calibre1"/>
ty oči ztracené, tak teskně propastné?<br class="calibre1"/>
ničeho nežádajíc, ta podivínka přece touží,<br class="calibre1"/>
přec trpí, nikdy neukojena; ach ne, ach ne,<br class="calibre1"/>
do dáli dívá se, však nitro tvoje vypíjí<br class="calibre1"/>
dlouhými doušky, neustálými; však úzko,<br class="calibre1"/>
tu širou tíseň v tobě zanechá, tam v nitru,<br class="calibre1"/>
tu jizvu, nahou jámu do prázdna upřenou,<br class="calibre1"/>
které ji hypnoticky mučí a s nímž splývá<br class="calibre1"/>
a ustrne s ním, ve věčnu s ním utkví,<br class="calibre1"/>
či na věčnosti zlomek, neboť život náš<br class="calibre1"/>
příliš je krátký, i když vězení je dlouhý stesk;<br class="calibre1"/>
vždyť ona sama, Melancholie, i ona, němá,<br class="calibre1"/>
tu mezi námi lidmi jen bloudí, se toulá,<br class="calibre1"/>
ni ona, ta žalná, nikde žádného stání nemá.</p>

</div>
</body>
</html>