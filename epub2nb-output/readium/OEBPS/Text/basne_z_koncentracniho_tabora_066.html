<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Čekání</h2>

<p class="mlpverse">Jak dlouhý, dlouhý čas a života jak málo!<br class="calibre1"/>
co z mládí mého jen, co ze stáří se stalo?<br class="calibre1"/>
co minulo, je málo, co zbývá, ještě míň,<br class="calibre1"/>
před jasným předvečerem se vetřel noci stín<br class="calibre1"/>
a z šerých jeho chmár to šeptá — neslyšíš?<br class="calibre1"/>
&#160;&#160;&#160;&#160;&#160;&#160; připozdívá — pozdní se již…</p>

<p class="mlpverse">Ta tam je moje mladost, stáří své ztratil jsem,<br class="calibre1"/>
život mně vzali, já nežiji svým životem,<br class="calibre1"/>
nejsem už s tohoto světa, uvržen v předpeklí,<br class="calibre1"/>
kam jste mé dny, má léta, kam jste mně utekly?<br class="calibre1"/>
Kdo tolik ztratil jsi, v co ještě doufat smíš?<br class="calibre1"/>
&#160;&#160;&#160;&#160;&#160;&#160; ještě je čas, či pozdě již?</p>

<p class="mlpverse">V tvém srdci ztrápeném se těžké věci dějí,<br class="calibre1"/>
krutě v něm sráží se naděje s beznadějí,<br class="calibre1"/>
co’s dal i co máš dáti sčítají zas a zas,<br class="calibre1"/>
cožpak tvůj život marně zrál jak hluchý klas?<br class="calibre1"/>
a noci stín se vkrádá stále blíž a blíž…<br class="calibre1"/>
&#160;&#160;&#160;&#160;&#160;&#160; byl kdysi čas… pozdě to víš…</p>

<p class="mlpverse">Tak dlouho, dlouho zvězněn, bez konce čekání,<br class="calibre1"/>
ta trpká žízeň nabrat si ještě do dlaní<br class="calibre1"/>
život, jenž v prstech se ti jako voda tratí!<br class="calibre1"/>
což není mi už přáno dluh svůj vyrovnati?<br class="calibre1"/>
a stále, stále zas ten vyhýbavý hlas:<br class="calibre1"/>
&#160;&#160;&#160;&#160;&#160;&#160; snad pozdě už — snad ještě čas —</p>

<p class="mlpverse">Ještě je čas? — Čase, ty věčný jsi, ba ano,<br class="calibre1"/>
nám však jen pomíjivé žití bylo přáno;<br class="calibre1"/>
čekání dlouhé — budiž — však pozdě, pozdě ne!<br class="calibre1"/>
na každého z nás čeká dílo neukončené;<br class="calibre1"/>
v ráz, než bude pozdě, svobodo svolej nás:<br class="calibre1"/>
&#160;&#160;&#160;&#160;&#160;&#160; vzhůru, je čas! je čas, už čas!</p>

</div>
</body>
</html>