<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Čekání</h2>

<p class="mlpverse">Tak stále čekám, čekám jen,<br class="calibre1"/>
víc nemohu než ustavičně čekat,<br class="calibre1"/>
ať sláb, ať úzkostmi jsem usoužen,<br class="calibre1"/>
čekání boj můj, statečnost a síla;<br class="calibre1"/>
čekání čas však jiný než čas radostí je,<br class="calibre1"/>
ach, jak je zdlouhavý, tíživě nehybný!<br class="calibre1"/>
kdysi tak spěšný, překotný a dravý,<br class="calibre1"/>
teď v truchlé křeči vyvrhuje hodiny a dny,<br class="calibre1"/>
hodiny mrtvě zrozené.</p>

<p class="mlpverse">Zda zbyde mně dost života, dost síly,<br class="calibre1"/>
bych přečkal nekonečné čekání své?<br class="calibre1"/>
čas čekání tak jiný než čas radostí je,<br class="calibre1"/>
člověku cizí, nepříznivý, nerodný,<br class="calibre1"/>
o něho nedbá, nic mu nesplňuje,<br class="calibre1"/>
mučivě zvolna dáví hodiny a dny,<br class="calibre1"/>
sám sebou zaměstnán, snad nemocen.<br class="calibre1"/>
Ach, kdypak já, ach, kdy už jen<br class="calibre1"/>
z času čekání vymaněn<br class="calibre1"/>
času radosti zažiji zas<br class="calibre1"/>
čirý a bystrý proud?</p>

</div>
</body>
</html>