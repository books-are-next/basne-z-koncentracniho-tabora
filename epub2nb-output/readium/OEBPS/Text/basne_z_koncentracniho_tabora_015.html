<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Únava</h2>

<p class="mlpverse">Hnusnosti kalných oken uprášených,<br class="calibre1"/>
černě škvárových cest a zlého, zlého,<br class="calibre1"/>
které se vleče, opakuje! Tisíce truchlých očí<br class="calibre1"/>
a nohou těžce škobrtavých, všeho toho, všeho,<br class="calibre1"/>
ať zrak se bez útěchy kam chce stočí,<br class="calibre1"/>
těch hadrů, vředů, utrpení jsem už syt —<br class="calibre1"/>
ten život vlastně něco strašně cizího je,<br class="calibre1"/>
sám sobě lhostejný kus agonie,<br class="calibre1"/>
že snad už ani sám nestojí o to, by byl žit.</p>

<p class="mlpverse">Ach, kde jen, kde<br class="calibre1"/>
něco světlého ještě sídlí, radost pobývá,<br class="calibre1"/>
kam štěstí dělo se, kam lehkost perlivá,<br class="calibre1"/>
úsměvy života, kde půvab, něha, svěžest je,<br class="calibre1"/>
kde, v kterých končinách je naděje,<br class="calibre1"/>
kam uprchlo to vše a co se s tím vším stalo,<br class="calibre1"/>
co kdysi život žádoucím a sladkým činívalo?</p>

<p class="mlpverse">Či snad to ani pravda není,<br class="calibre1"/>
snad jenom zdáním bývala všechna potěšení,<br class="calibre1"/>
snad radost, štěstí, jas života jsou<br class="calibre1"/>
v skutečnosti jen ilusí, čarovnou domněnkou —<br class="calibre1"/>
ale ta bída ohavná, jež hlodá mne až v dřeni<br class="calibre1"/>
ducha a těla, ne, ta není představou,<br class="calibre1"/>
ach, žel, ta fantasií není!</p>

<p class="mlpverse">Jak šerý, tesklivý, je všechněch věcí rub!<br class="calibre1"/>
V pravdě je život předražený kup,<br class="calibre1"/>
když takto se jen cenou utrpení platí;<br class="calibre1"/>
hořkost a zklamání, toť všechno, co on dá ti,<br class="calibre1"/>
sám sobě marný, nicotný a protivný,<br class="calibre1"/>
tak jako ty zas sobě; oj, vy moje dny,<br class="calibre1"/>
jak chcíple uplýváte, chodem hlemýždím —<br class="calibre1"/>
ach, kdypak doma růže kvésti uvidím?</p>

</div>
</body>
</html>