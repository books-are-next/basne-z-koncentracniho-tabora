<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Těžká
chvíle</h2>

<p class="mlpverse">Černá peruť mne nestíní,<br class="calibre1"/>
nedrtí příkrov hrobu, však těžká chvíle,<br class="calibre1"/>
těžkého času část, dusivá, temná<br class="calibre1"/>
jak černých křídel stín a jako příkrov hrobu;<br class="calibre1"/>
vězňům nezáří slunce, ani jim nesvítí hvězdy<br class="calibre1"/>
a život je netěší, když tíseň neustává<br class="calibre1"/>
a rdousí v nich naději. Tak radost,<br class="calibre1"/>
ach, radost zas někdy zažít! Oživnout,<br class="calibre1"/>
uzřít zas úsměv pohody, vydechnout, povstat,<br class="calibre1"/>
volně jít volným dnům vstříc! Ó štěstí<br class="calibre1"/>
vzdáti se svobodě, nést se tím jasným proudem,<br class="calibre1"/>
žíti zas a tak netrpět! Překotný čase,<br class="calibre1"/>
jak ukrutným umíš být žalářníkem,<br class="calibre1"/>
jak znáš nás mořit svou tíhou! A trvat,<br class="calibre1"/>
mučivě trvat a nejasnit se, ty strašný:<br class="calibre1"/>
kdy s nás už sejmeš svůj vražedný stín,<br class="calibre1"/>
svou tíži, svou trýznivou dlaň?<br class="calibre1"/>
Sami jsouce jen chvilkou, jen mžikem,<br class="calibre1"/>
jak my, jimž dáno jen kratinké žití,<br class="calibre1"/>
jak přečkáme, co nás tak smrtelně drtí,<br class="calibre1"/>
zda přetrváme, ach běda, sami jen stín,<br class="calibre1"/>
těžký stín těžké chvíle?</p>

</div>
</body>
</html>