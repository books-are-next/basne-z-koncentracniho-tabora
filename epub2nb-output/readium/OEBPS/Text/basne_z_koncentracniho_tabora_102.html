<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Vítr</h2>

<p class="mlpverse">Kdo to zde po tmě pláče — co to je?<br class="calibre1"/>
to zbitý naříká či nemocný<br class="calibre1"/>
tu bez útěchy štká a běduje<br class="calibre1"/>
ve slzách šeptaje si modlitby?<br class="calibre1"/>
Už zase to zakvílelo z husté tmy,<br class="calibre1"/>
to vítr z nočních mrákot zvedá se,<br class="calibre1"/>
v pochmurné noci vítr pochmurný<br class="calibre1"/>
tu skuhrá, skučí v mokrém nečase,<br class="calibre1"/>
v poryvech deště šustí, hvízdá, vzdychá,<br class="calibre1"/>
pak někde v koutě zaryje se zticha<br class="calibre1"/>
a náhle zaúpí a ječí, ječí,<br class="calibre1"/>
jak zavrženec ve smrtelné křeči,<br class="calibre1"/>
jak zavrženec na vrcholu zoufalství,<br class="calibre1"/>
pak upadá zas v nářek usedavý<br class="calibre1"/>
— to není vítr, ze zlověstné tmy<br class="calibre1"/>
bědovat slyším nešťastníků celé davy,<br class="calibre1"/>
nekvílí zavrženec, vždyť sténá jich tu více,<br class="calibre1"/>
zoufalců slyším bědovati na tisíce,<br class="calibre1"/>
ve větru štkát, v noc zalykat se vzdechy,<br class="calibre1"/>
to úpí, vzlyká všechna země bez útěchy,<br class="calibre1"/>
&#160;nešťastná, chová příliš nešťastných!<br class="calibre1"/>
— ne, toto není pláč, to vzteklé vytí,<br class="calibre1"/>
to ďáblů zběsilý je smích,<br class="calibre1"/>
démonů strojících se zahubiti<br class="calibre1"/>
dušičku nahou, která se ve tmách chvěje,<br class="calibre1"/>
však tu se tisíc duší chvěje bez naděje,<br class="calibre1"/>
tu běsi chechtají se posupně<br class="calibre1"/>
nad zemí ubohou, jež propadá se v tmě<br class="calibre1"/>
jim v plen, a nešťastná a zavržená<br class="calibre1"/>
kvílením větru běduje a sténá.</p>

</div>
</body>
</html>