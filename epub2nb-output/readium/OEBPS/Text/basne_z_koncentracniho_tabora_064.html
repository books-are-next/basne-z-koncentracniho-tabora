<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">V bouřlivém dění</h2>

<p class="mlpverse">V bouřlivém dění plném děsu, běd,<br class="calibre1"/>
ztajena též má bolest, skryt můj žal;<br class="calibre1"/>
když v strašném boji celý svět<br class="calibre1"/>
až do svých základů se otřásal<br class="calibre1"/>
a ohněm plál a proudy krvácel,<br class="calibre1"/>
daň splácel milionů mrtvých těl,<br class="calibre1"/>
by zmarem vykoupil se v nové žití —<br class="calibre1"/>
v ději tak úžasném, čím může býti<br class="calibre1"/>
částečka hoře spojená s jménem mým,<br class="calibre1"/>
můj podíl neštěstí a trýzně, čím<br class="calibre1"/>
ztracený jeden vzdech,<br class="calibre1"/>
kde tisícové křičí ve svých bolestech?<br class="calibre1"/>
A přece — toto málo, téměř nic,<br class="calibre1"/>
sotva stín mola na průmětně časů,<br class="calibre1"/>
to málo, nic, přec ještě toužíc, doufajíc,<br class="calibre1"/>
chce míti, cítit sebe, žádá svoji spásu,<br class="calibre1"/>
chce slyšet svůj hlas v tlumu druhých hlasů,<br class="calibre1"/>
vnímat své krve tep, své duše melodii,<br class="calibre1"/>
chce volno být a sebou samým vlást,<br class="calibre1"/>
jest a chce být! ó dokud dýchám, žiji,<br class="calibre1"/>
byť mocnějšího celku nepodstatná část,<br class="calibre1"/>
byť drcen vichrem časů — nechť: zde jsem!<br class="calibre1"/>
a se mnou touha má, můj o svobodě sen!</p>

</div>
</body>
</html>