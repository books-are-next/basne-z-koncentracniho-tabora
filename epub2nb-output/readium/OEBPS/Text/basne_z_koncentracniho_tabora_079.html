<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Píseň</h2>

<p class="mlpverse">Když vstoupil jsem do slunečného rána<br class="calibre1"/>
pod jasnou, šiře rozklenutou oblohu,<br class="calibre1"/>
po svobodě jsem roztoužil se divě:<br class="calibre1"/>
to zajetí už vydržeti nemohu,<br class="calibre1"/>
vždyť musím odtud ven, ach, odtud ven,<br class="calibre1"/>
touhou po svobodě jsem nemocen,<br class="calibre1"/>
jak zvíře v kleci, jako plachý pták!</p>

<p class="mlpverse">Ta obloha tak šiře rozpjatá je,<br class="calibre1"/>
jak náručí ke svobodnému rozletu:<br class="calibre1"/>
ven odtud! ach, tam do volného kraje,<br class="calibre1"/>
mně příliš úzko, těžko je mně tu,<br class="calibre1"/>
bolí mne zřít v tu světlou modrou dál,<br class="calibre1"/>
touhou po svobodě jsem zastonal,<br class="calibre1"/>
biji tu sebou jako v kleci pták!</p>

<p class="mlpverse">Tak mnohé chtěl bych ještě vykonati!<br class="calibre1"/>
jako pták oblohou, já svobodou chci plout,<br class="calibre1"/>
chtěl bych, jako ten pták se v modru tratí,<br class="calibre1"/>
tou skvoucí oblohou se vydat v dálnou pout<br class="calibre1"/>
— tak rozletět se širou oblohou! —<br class="calibre1"/>
však žel, mám jen svůj stesk a touhu svou,<br class="calibre1"/>
běda, že nemám křídel jako pták!</p>

</div>
</body>
</html>