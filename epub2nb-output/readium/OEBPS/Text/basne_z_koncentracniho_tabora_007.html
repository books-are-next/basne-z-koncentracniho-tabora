<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Za
bratrem Karlem</h2>

<p class="mlpverse">O živote, já splatil ti svou daň!<br class="calibre1"/>
Tvou štědrost poznal jsem i tvoji skoupou dlaň,<br class="calibre1"/>
laskavost tvoji znám i strašnou krutost tvou,<br class="calibre1"/>
zármutku tíseň též, i radost letmou, nestálou,<br class="calibre1"/>
co bolest je, to znám, i co je štěstí vím,<br class="calibre1"/>
byl jsem přec vždycky poslušným tvým poddaným,<br class="calibre1"/>
jenž bere na se podle nejlepších svých sil,<br class="calibre1"/>
co odepřel’s i co jsi uštědřil.</p>

<p class="mlpverse">Nic tobě nevyčítám; vždyť poledne žití<br class="calibre1"/>
už dosti dávno přešlo nad mou hlavou<br class="calibre1"/>
a totéž slunce jako všem mně svítí,<br class="calibre1"/>
týž, jak ty ostatní, mne hltavý rve proud;<br class="calibre1"/>
nežehrám na tě s myslí vyčítavou,<br class="calibre1"/>
když na rány si těžké musím vzpomenout,<br class="calibre1"/>
když myslím na všechno, co dal jsi a zas vzal,<br class="calibre1"/>
a co jsi ztroskotal, řítě se dravě v před i v dál;<br class="calibre1"/>
vírem tvým závrativým dívám-li se zpět<br class="calibre1"/>
přes mnohé drahé rovy musím pohlížet!</p>

<p class="mlpverse">Znám hodin, roků spěch, znám dnů i roků tíž,<br class="calibre1"/>
jsou, čase, mnohé rány, které nezhojíš;<br class="calibre1"/>
bratra mi vzala smrt — víc let už tomu je —<br class="calibre1"/>
jak včera mne to rmoutí a stále se to navrací:<br class="calibre1"/>
ta rána nechce zajizvit se, pořád se nezaceluje<br class="calibre1"/>
a znovu, ustavičně znovu krvácí.</p>

<p class="mlpverse">Byl chytrý, moudrý, ba, on mnoho znal<br class="calibre1"/>
a mnoho uměl, mnohé vykonal,<br class="calibre1"/>
byl dobrým vlasti synem, její chloubou byl<br class="calibre1"/>
můj bratr Karel Čapek — ach, ty bratře můj,<br class="calibre1"/>
tak je mi začasto, jak naživu bys ještě byl,<br class="calibre1"/>
s tvou smrtí jsem se stále ještě nesmířil;<br class="calibre1"/>
mrtev že ty? že zaniklý? že tebe už zde není?<br class="calibre1"/>
jak hrozno uvěřit, přetěžko k pochopení!<br class="calibre1"/>
tu ztrátu, pohromu, tu temnou bědu<br class="calibre1"/>
si ve své hlavě ubohé nijak srovnati nedovedu,<br class="calibre1"/>
vždyť na mně, na tom starším, mělo být<br class="calibre1"/>
spíše z nás obou odtud odejít<br class="calibre1"/>
a ty, ty jsi tu déle ještě zůstat měl!<br class="calibre1"/>
Já tu však zůstal sám, já jsem tu osiřel<br class="calibre1"/>
a ztráty nejtěžší všech ztrát teď želím,<br class="calibre1"/>
já sirotkem i rodičem jsem tady osamělým —<br class="calibre1"/>
já, Karle, slyšíš? bratr tvůj a druh!<br class="calibre1"/>
to Josef, Peča, hle, tě volá snažně tak,<br class="calibre1"/>
ach, ty už pro mne nemáš zrak ni sluch! —<br class="calibre1"/>
to já, tvůj přísný pěstoun, nedbalý tvůj žák,<br class="calibre1"/>
tvůj svůdce, ó ty pýcho má! tvé svědomí, ó běda,<br class="calibre1"/>
tvůj ochránce tě, oporo má, hledá,<br class="calibre1"/>
to tebe chce tvůj rodný brat!<br class="calibre1"/>
ach, nikdy nepřestanu na tě vzpomínat<br class="calibre1"/>
a ruce vzpínat tam za tebou do zásvětí<br class="calibre1"/>
a nikdy moje vzpomínka tě nepřestane milovat<br class="calibre1"/>
a ve tvé chvále nepřestane krváceti!</p>

<p class="mlpverse">To hoře hořké, hoře bez moci,<br class="calibre1"/>
to hoře, z něhož není pomoci,<br class="calibre1"/>
ten stesk, ten žal, ach, žal,<br class="calibre1"/>
který mi srdce rozerval,<br class="calibre1"/>
ta lítost bez utěšení<br class="calibre1"/>
nad tím, co bylo — bývávalo —<br class="calibre1"/>
a už není — není —.<br class="calibre1"/>
Co bylo — bývalo —. Jednoho slunce světlo<br class="calibre1"/>
nám vlídně zářilo; jedno nám mládí kvetlo,<br class="calibre1"/>
pojil sourodý růst; nás nesla jedna zem,<br class="calibre1"/>
společné jitro budilo, jeden se klenul den<br class="calibre1"/>
v společných radostech; i strasti krušily jedny;<br class="calibre1"/>
jeden život nás vázal, širý a nedočerpatelný<br class="calibre1"/>
a družné úkoly kladl — hoj, nechať práce se daří! —<br class="calibre1"/>
k závěru žití pak pospolné zvalo stáří — — —<br class="calibre1"/>
Ó křehký lidský sne, jak tě smrt naráz zmaří!</p>

<p class="mlpverse">My, Karle, šli jsme životem tak spolu,<br class="calibre1"/>
jak sotva kdy šel ještě někdo jiný,<br class="calibre1"/>
kdo z klínu jedné kolébky a domoviny,<br class="calibre1"/>
od krbu rodného a společného stolu<br class="calibre1"/>
se do života vydali; poutí byl on nám,<br class="calibre1"/>
jež sama v sobě má své určení i cíl<br class="calibre1"/>
a na tu cestu pospolitou bratře, vzpomínám,<br class="calibre1"/>
jak dobrým spolupoutníkem jsi byl,<br class="calibre1"/>
tak svorný, ochotný a roztomilý,<br class="calibre1"/>
vždy dobrou pohodu jsi v sobě nes’,<br class="calibre1"/>
kus slunečného jasu, šťastné, volné síly <br class="calibre1"/>
— tu cestu, na které jsi u muk božích kles —.<br class="calibre1"/>
Ne, ty jsi neklesl!<br class="calibre1"/>
Ten smutný těžký čas ani pak lidská zloba,<br class="calibre1"/>
nikoliv zášť a závist či vztekle bouřná doba<br class="calibre1"/>
tě podvrátit a zhubit nestačily, ba ne,<br class="calibre1"/>
to jenom Smrti záludné a nečekané,<br class="calibre1"/>
to prostě bledé potměšilé Smrti dráp<br class="calibre1"/>
namátkou slepou vprostřed nás živých hráb’<br class="calibre1"/>
a náhodou nás druhé ušetřil, nic více —.<br class="calibre1"/>
Smrt zlodějka a lupička. Smrt vražednice —<br class="calibre1"/>
jí lhostejno, zda oběť velká nebo malá:<br class="calibre1"/>
nás druhé minula, tebe však, ach, si vzala!</p>

<p class="mlpverse">Co — prostě Smrt —? tak prosté mi to není:<br class="calibre1"/>
těžko mně, přetěžko zdá se být k uvěření,<br class="calibre1"/>
tebe že, Karle, není, tebe že už tu není!<br class="calibre1"/>
Jakou bych měl ti vzdát chválu, jakou čest,<br class="calibre1"/>
jak oslavit tě, nechť všem zřejmo jest,<br class="calibre1"/>
kolik jsi obdivu a úcty a co lásky zasloužil?<br class="calibre1"/>
ach, nebesa! já vedle tebe, s tebou přece žil,<br class="calibre1"/>
my přece rodnými jsme bratry byli,<br class="calibre1"/>
ach žel, my na rozcestí Smrti jsme se opustili,<br class="calibre1"/>
ve věčnost němou odešel’s a já tu zůstal sám<br class="calibre1"/>
a nyní teskním, hledám tě a vzpomínám,<br class="calibre1"/>
vidět tě chtěl bych, mluvil bych s tebou rád —<br class="calibre1"/>
já si mám s tebou pořád tolik co povídat!<br class="calibre1"/>
Vždyť je to všechno jako hrozný sen,<br class="calibre1"/>
ty jsi přec nebyl rakvi podoben;<br class="calibre1"/>
tvé oči dívaly se na nás mile<br class="calibre1"/>
a kolem rtů ti živý úsměv hrál,<br class="calibre1"/>
v křehkém tvém těle kolovala bystrá píle,<br class="calibre1"/>
ty na nás mluvil jsi, se mnou jsi chodíval —.<br class="calibre1"/>
Jak možno, Karle, jak to možno jen?<br class="calibre1"/>
vždyť je to všechno jako hrozný, hrozný sen,<br class="calibre1"/>
ty jsi přec nebyl rakvi podoben!</p>

<p class="mlpverse">Co za tebou mám vyslat do zásvětí,<br class="calibre1"/>
kdo láskyplné poselství mé doručí?<br class="calibre1"/>
Tam žádný povzdech ani výkřik nedoletí<br class="calibre1"/>
a lidské slovo zadusí se ve hluši<br class="calibre1"/>
těch dálav záhrobních; věčné mlčení<br class="calibre1"/>
tam tyčí se a ční jak šerá, němá zeď<br class="calibre1"/>
a ledovou tou clonou žádné prosby nepohnou,<br class="calibre1"/>
jí teplý lidský zvuk a hlomoz neprorazí,<br class="calibre1"/>
ni hláska nevrátí se odtud ozvěnou,<br class="calibre1"/>
nic — ticho — mrtvo — žádná odpověď! —</p>

<p class="mlpverse">Jakýpak jsem to malíř, jaký básník,<br class="calibre1"/>
že vymalovat ani vypsat neumím,<br class="calibre1"/>
jaký ty’s byl! Štětcem ni perem svým<br class="calibre1"/>
vyslovit neznám, čím tolik zarmoucena duše;<br class="calibre1"/>
jak žalostný jsem umělec, že na to nestačím!<br class="calibre1"/>
každé slovo mně bezvýrazně zní a suše,<br class="calibre1"/>
zvadlého listí šelest, které podzim oderval.<br class="calibre1"/>
Ó květy, barvy své mi půjčte, ptáci, vy svůj hlas,<br class="calibre1"/>
na chvilku aspoň, on přátelsky vás znal —<br class="calibre1"/>
fialko, vůni svou, ty, drozde, zpěv svůj zas,<br class="calibre1"/>
bych jimi naplnil a vykrášlil svou oslavu<br class="calibre1"/>
bratříčka zemřelého. On také, jako vy,<br class="calibre1"/>
své kouzlo měl, též něžný byl a milý; ano, takový<br class="calibre1"/>
byl bratr můj, bytost tak půvabná a slunná —.<br class="calibre1"/>
Ach, co jsou moje slova taková nevýmluvná!</p>

<p class="mlpverse">Z tvé přísnosti a velikosti něco dej mi, kameni,<br class="calibre1"/>
a ty, motýle, z čarovných tvých křídel znamení,<br class="calibre1"/>
ty, řeko, z tvojí hudby! hej, větře, z tvého vanu!<br class="calibre1"/>
já k pomoci vás přivolávat nepřestanu,<br class="calibre1"/>
ó větru teskný hvizde, když to od Brend zaduje,<br class="calibre1"/>
zvonivé lkání rodné Úpy, Metuje,<br class="calibre1"/>
já zapřísahám vás, ach, dejte, svěřte mně,<br class="calibre1"/>
pro moje vzpomínání něco z vaší síly tajemné,<br class="calibre1"/>
ne mně snad k zásluze: prosím, vy milost svou<br class="calibre1"/>
jemu věnujte z lásky, jemu odměnou!</p>

<p class="mlpverse">Ten stesk svých hranic nikdy nepozná,<br class="calibre1"/>
ten smutek nikdy nedosáhne svého dna;<br class="calibre1"/>
vzdech, jemuž volný průchod nebyl dán,<br class="calibre1"/>
ston, který nikdy nebyl vyvzlykán<br class="calibre1"/>
a nářek, který nikdy nebyl vyplakán<br class="calibre1"/>
mne svírá v hrdle; šerý mrak si leh’<br class="calibre1"/>
na oblohu mých dnů; noc nese na křídlech.<br class="calibre1"/>
Již není bratra mého! těžká moje ztráta!<br class="calibre1"/>
Jak pověděti všem, ty památko má svatá,<br class="calibre1"/>
jaký jsi byl, jaký jsi, bratře Karle, byl?</p>

<p class="mlpverse">O květiny a ptáci a ty, čarovné mámení<br class="calibre1"/>
motýlích křídel, on vás miloval,<br class="calibre1"/>
i tebe on měl rád, ty tvrdý kameni,<br class="calibre1"/>
a vás, zelení hájové, vás hory, řeko tebe,<br class="calibre1"/>
tebe ty modře úsměvné, bíle oblačné nebe<br class="calibre1"/>
i vánku šepot tichý i déšť a větru noční kvil,<br class="calibre1"/>
on všechny věci světa vezdejšího miloval,<br class="calibre1"/>
všemu, co jímalo ho, z nejlepších svých sil<br class="calibre1"/>
on celé srdce své i světlou mysl věnoval<br class="calibre1"/>
a všemu účastným a věrným bratrem byl:<br class="calibre1"/>
ó lidé, slyšíte, on vám všem bratrem byl,<br class="calibre1"/>
on po smrti vám všem podává ještě lásku svou<br class="calibre1"/>
a ještě promlouvati bude věrným bratrstvím<br class="calibre1"/>
k těm, kteří po nás přijdou, k našim budoucím,<br class="calibre1"/>
kdož zase po nás slávu života a jeho bídu ponesou.</p>

</div>
</body>
</html>