<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Já
dávno života zvuk šťastný<br class="calibre1"/>
nezaslech…</h2>

<p class="mlpverse">To bledé ticho, přičernalé, nebo černé též,<br class="calibre1"/>
má v sobě právě smrt; strnulé bezhlasno<br class="calibre1"/>
má obzvlášť ráda, v něm plíží se a chvátí;<br class="calibre1"/>
jen trochu zataj dech a snad ji zaslechneš:<br class="calibre1"/>
v tichu tak napjatém, co vše se může státi!<br class="calibre1"/>
Však také náhlý hluk! křik, rachot, dunění<br class="calibre1"/>
a vytí, řev a zmatek náhlý, šílený<br class="calibre1"/>
— to zas je smrt; to chřestí svými hnáty<br class="calibre1"/>
a na kosti si hvízdá v divém rejdováku —<br class="calibre1"/>
v tom ryku slyšíš ji snad vítězně se smáti<br class="calibre1"/>
— co zatím podál kvete bez a zpívá drozd;<br class="calibre1"/>
ó háje, lučiny! ach zpívej, zpívej ptáku,<br class="calibre1"/>
přehluš ten hluk, to ticho, vše, co nás tu drtí,<br class="calibre1"/>
já příliš slyšel němoty i křiku smrti,<br class="calibre1"/>
dávno však života zvuk šťastný nezaslech’,<br class="calibre1"/>
volnosti blahé hlasy ve slunečném zmatku,<br class="calibre1"/>
života rodinného milý, melodický spěch,<br class="calibre1"/>
hlučení ulice či hravou dětskou hádku,<br class="calibre1"/>
důvěrný šepot milenců v podletních večerech,<br class="calibre1"/>
bzučení úlu, šum zlatorežných lánů,<br class="calibre1"/>
řinčení tramvaje a listonoše zvonícího k ránu,<br class="calibre1"/>
ruch hlediště, když do divadla vejdete,<br class="calibre1"/>
jasný zvuk nádobí, když snídaně je hotova,<br class="calibre1"/>
něho! hlas ženy mé a mého dítěte! —<br class="calibre1"/>
Příliš jsem slýchal smrti němotu i její hluk!<br class="calibre1"/>
Vy sladké hlasy svobody a domova,<br class="calibre1"/>
tak dlouho, předlouho jsem po vás volal<br class="calibre1"/>
— ach zpívej, zpívej, ptáku, vprostřed běd a muk! —<br class="calibre1"/>
kdy dočkám se, kdy znova budu slyšet zas<br class="calibre1"/>
života polnici i jeho mnohohlasý chorál?<br class="calibre1"/>
Byť za živa jsem pohřben už tak dlouhý čas,<br class="calibre1"/>
já žízeň života jsem ještě v sobě nepochoval:<br class="calibre1"/>
ó zpívej, ptáku, zpívej, přehluš smrti hlas!</p>

</div>
</body>
</html>