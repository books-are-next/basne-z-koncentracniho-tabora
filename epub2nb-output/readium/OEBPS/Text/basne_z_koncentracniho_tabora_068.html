<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">O naději</h2>

<p class="mlpverse">Bylinku nevzhlednou, tobolku jen pastuší,<br class="calibre1"/>
jsem ze svého okna viděl kvést a odkvétat;<br class="calibre1"/>
dost na ní by bylo, abys ochořel touhou<br class="calibre1"/>
— dál za tu krutou zeď — ven za ten ostnatý drát! —<br class="calibre1"/>
I náprstníku zvonce a růží spanilost<br class="calibre1"/>
jsem zahléd’z toho, co je venku volným světem:<br class="calibre1"/>
ó zvonové, ó růže svobody, ach, růže<br class="calibre1"/>
a oblaka vy s nespoutaně volným letem,<br class="calibre1"/>
příliš toho, by vězeň touhou nezastonal,<br class="calibre1"/>
stesk po domově nepoznal a nesvobody žel,<br class="calibre1"/>
— než ne o touze, která vězni srdce sžírá,<br class="calibre1"/>
však o ní, lepší, o naději bych mluvit měl,<br class="calibre1"/>
jež srdce nesdírá, však rány mírní, hojí<br class="calibre1"/>
a ducha vzpřimuje, ač slabým, vratkým sama<br class="calibre1"/>
plaménkem třaslavým je ve vichřici vzteklé,<br class="calibre1"/>
ztracena v temnotách, v plen beznaději dána,<br class="calibre1"/>
jež chce ji zadusit; ba, stále ohrožena<br class="calibre1"/>
a vražděna, přec nikdy, nikdy nevzdává se<br class="calibre1"/>
a znovu, znovu se zas rozdoutnává, zžíhá,<br class="calibre1"/>
byť zdá se hasnouti, zaplane v nové kráse<br class="calibre1"/>
a nepřemožitelná, zas teple svítí, žhne;<br class="calibre1"/>
vlídně a utěšlivě ta věrná, statečná,<br class="calibre1"/>
ti v zármutku přináší svoje povzbuzení,<br class="calibre1"/>
co jest i přijít může, kouzlem krášlit zná<br class="calibre1"/>
a právě v neštěstí se trpícího ujímá,<br class="calibre1"/>
— toť lidská naděje! Bohům, za jisté to mám,<br class="calibre1"/>
že předem vědí vše, naděje známa není;<br class="calibre1"/>
tu ze své síly smrtelné stvořil si člověk sám!</p>

</div>
</body>
</html>