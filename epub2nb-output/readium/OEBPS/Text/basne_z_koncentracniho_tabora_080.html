<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Chvíle
beznaděje</h2>

<p class="mlpverse">Marně, marně vyhlížím,<br class="calibre1"/>
darmo dychtivě ku předu zírám<br class="calibre1"/>
tíživě kalným dnům vstříc,<br class="calibre1"/>
nadarmo špehuji nízký obzor<br class="calibre1"/>
hluchoněmého času.</p>

<p class="mlpverse">Nic, ach nic, jenom mlčení,<br class="calibre1"/>
pod kterým duše kamení,<br class="calibre1"/>
mlčení jako z kamene:</p>

<p class="mlpverse">Ne, ne, nic, stále ještě ne!</p>

<p class="mlpverse">Ach běda, stále ještě ne?<br class="calibre1"/>
Planých dnů neforemná tříšť,<br class="calibre1"/>
hromada odpadků se kol dokola ssedá,<br class="calibre1"/>
žalostné smetí, skládka marných dnů,<br class="calibre1"/>
hnusná rez, shnilotina, špína šedá,<br class="calibre1"/>
rmut plesnivý, mrtvý popel a škvár,<br class="calibre1"/>
zlá, trouchnivící němota;<br class="calibre1"/>
všechno je agónie, beznaděj’ a zmar,<br class="calibre1"/>
na bezlistý strom života<br class="calibre1"/>
cizí soumračný havran sed’<br class="calibre1"/>
a netečně si čechrá hruď;<br class="calibre1"/>
aspoň ty milosrdný buď<br class="calibre1"/>
a pověz, ptáku: Kdy, ach, kdy? —<br class="calibre1"/>
Neví, neslyší, nepoví,<br class="calibre1"/>
toť havran lhostejnosti, mlčení;<br class="calibre1"/>
když mrzutě se pročechral,<br class="calibre1"/>
klikatým letem mizí v dál,<br class="calibre1"/>
kde obzor mlhou se clání —<br class="calibre1"/>
Ta rána rozervaná, krvavá,<br class="calibre1"/>
ta rána ran —<br class="calibre1"/>
to černý havran krákoral,<br class="calibre1"/>
či byl to klam, jen zdání?</p>

<p class="mlpverse">Nelítostná to krajina,<br class="calibre1"/>
zlá krajina čekání<br class="calibre1"/>
posupně němá jako mršina,<br class="calibre1"/>
jež do prázdnot se okázale šklebí<br class="calibre1"/>
a nehanbíc se ani neděsíc,<br class="calibre1"/>
řiť nastavuje lhostejnému nebi,<br class="calibre1"/>
v němž veliké a strašné Nic<br class="calibre1"/>
už zastavilo orloj hvězd.</p>

<p class="mlpverse">To přežalostná krajina jest<br class="calibre1"/>
marného, marného čekání:<br class="calibre1"/>
Ne, ještě ne, ach, ještě ne!<br class="calibre1"/>
Tesknoto, hoře, zklamání!<br class="calibre1"/>
Ach, ještě ne, ó kdy až, kdy?</p>

<p class="mlpverse">Zde nezelenají se pahorky,<br class="calibre1"/>
vlahý van háji nevěje<br class="calibre1"/>
a nekvetou květy naděje,<br class="calibre1"/>
nezlátne plodů sladký dar<br class="calibre1"/>
— vždyť jsem už, běda, hodně stár,<br class="calibre1"/>
ach, nikdy už nebudu víno mladosti pít?!</p>

</div>
</body>
</html>