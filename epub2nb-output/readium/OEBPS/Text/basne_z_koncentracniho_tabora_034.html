<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Oblaka</h2>

<p class="mlpverse">Oblaka krásná viděl jsem,<br class="calibre1"/>
tak skvoucí, stříbrná a zlatá,<br class="calibre1"/>
nad koncentračním táborem<br class="calibre1"/>
přepyšně rozevlátá.</p>

<p class="mlpverse">Ach! tolik krásy! řekl jsem,<br class="calibre1"/>
té zářné nádhery, vždyť až se zdá,<br class="calibre1"/>
nad koncentračním táborem,<br class="calibre1"/>
že samo nebe slavnostně se otvírá.</p>

<p class="mlpverse">Vidiny ráje! vzdychl jsem;<br class="calibre1"/>
přísliby divů, škoda ale,<br class="calibre1"/>
že prchavé tak, škoda jen,<br class="calibre1"/>
že pomíjivé tak a netrvalé</p>

<p class="mlpverse">v nic zase rozplynou se hned,<br class="calibre1"/>
že zhasnou, jen se rozzářily<br class="calibre1"/>
přeludně nad krajinou běd,<br class="calibre1"/>
že trvají jen krátkou chvíli,</p>

<p class="mlpverse">co bída bez mezí a dna<br class="calibre1"/>
nerozplývá se, nemíjí,<br class="calibre1"/>
ale tu dole nehybná<br class="calibre1"/>
trvá a tíží, hrubě tkví,</p>

<p class="mlpverse">jakoby z olova; řekl jsem:<br class="calibre1"/>
oblaka zářná, jen odplujte zas,<br class="calibre1"/>
neskutečná tak jako sen;<br class="calibre1"/>
ty bědy zde dole jsou stálejší vás!</p>

<p class="mlpverse">Potemněl oblaků zářivý lem,<br class="calibre1"/>
na tábor klesl už soumraku chlad<br class="calibre1"/>
a hasnutí bylo jich úsměvem:<br class="calibre1"/>
Co stálého, míníš ty, člověče, znát?</p>

<p class="mlpverse">Plynutí stálé naše stálost je,<br class="calibre1"/>
co netrvá a pořád se mění,<br class="calibre1"/>
co v pohybu věčném bytuje<br class="calibre1"/>
a čemu konce není;</p>

<p class="mlpverse">lidské věci se rozpadnou<br class="calibre1"/>
a v nic se uvedou v čase,<br class="calibre1"/>
ve prach obrátí bytnost svou,<br class="calibre1"/>
my zářit však budeme zase</p>

<p class="mlpverse">a hasnouti v trvalé změně<br class="calibre1"/>
a nad zemí se sklánět<br class="calibre1"/>
nezmařitelně a nedotčeně,<br class="calibre1"/>
kde nestačí lidská už paměť</p>

<p class="mlpverse">a krátké člověčské vědění;<br class="calibre1"/>
to všechno časů odplaví proud:<br class="calibre1"/>
Kde byla jaká vězení?<br class="calibre1"/>
Jen oblaka skvoucí budou plout</p>

<p class="mlpverse">v hře věčné, věčně neznavené,<br class="calibre1"/>
zas hasnout, zas se rozplývat —<br class="calibre1"/>
Nad táborem se večer klene,<br class="calibre1"/>
už počal vězňům hvězdy rozžíhat.</p>

</div>
</body>
</html>