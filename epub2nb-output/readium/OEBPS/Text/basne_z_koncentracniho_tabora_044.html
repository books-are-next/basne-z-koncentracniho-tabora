<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Škoda
přeškoda</h2>

<p class="mlpverse">Škoda, přeškoda zhanobeného<br class="calibre1"/>
bezradostného života! Vždyť čím je tomu,<br class="calibre1"/>
kdo dny svými trpí? duši i tělu<br class="calibre1"/>
bída a žal, mučivé čekání jenom<br class="calibre1"/>
vysvobození či konce, nenávratně však<br class="calibre1"/>
plynou dny a roky života ztraceného<br class="calibre1"/>
do hořkých vod zániku; škoda, přeškoda<br class="calibre1"/>
je života na bezradostné bytí,<br class="calibre1"/>
na hoře nesvobody, bídu vězení!</p>

<p class="mlpverse">Svobodě však svoji lásku vyslovuji,<br class="calibre1"/>
svou víru, pokoru a nadšení,<br class="calibre1"/>
sladké a vznešené jsou její dary,<br class="calibre1"/>
život, hle, v radost, milost promění,<br class="calibre1"/>
ó dobrá, krásná! jakou oslavou<br class="calibre1"/>
měl bych ji velebit, tu výsostnou?<br class="calibre1"/>
mé srdce sotva stačí, řeknu jen,<br class="calibre1"/>
co jejím záporem je, jejím opakem:<br class="calibre1"/>
to poroba je, rabství, toť otrocké je jho,<br class="calibre1"/>
neštěstí, nad něž není v světě horšího,<br class="calibre1"/>
toť život, který trýzní je a potupou,<br class="calibre1"/>
to stesk a žal, to bolest je, to slzy jsou,<br class="calibre1"/>
to krutost je a zmar a v pekel uvržení,<br class="calibre1"/>
toť hoře života, jenž žití hoden není!</p>

</div>
</body>
</html>