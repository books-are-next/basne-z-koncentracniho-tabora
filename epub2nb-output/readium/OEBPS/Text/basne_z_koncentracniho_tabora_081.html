<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Přátelům</h2>

<p class="mlpverse">Dříve než odejdu s tohoto světa<br class="calibre1"/>
a v nic se obrátím,<br class="calibre1"/>
již ani šerý stín<br class="calibre1"/>
ve věčných temnotách,<br class="calibre1"/>
jen bez paměti prach,<br class="calibre1"/>
prach smytý s paměti,<br class="calibre1"/>
přátelé, chtěl bych vám<br class="calibre1"/>
před prahem zásvětí<br class="calibre1"/>
své vděčné díky vzdát.</p>

<p class="mlpverse">Měl jsem vás povždy rád,<br class="calibre1"/>
však říci vám to, žel,<br class="calibre1"/>
mně plachý ostych překážel<br class="calibre1"/>
přímo od srdce vyslovit<br class="calibre1"/>
ten hřejivý a světlý cit,<br class="calibre1"/>
ten pocit milý tak a prostý<br class="calibre1"/>
přátelské důvěry a náklonnosti.</p>

<p class="mlpverse">Podivná bytost člověk je:<br class="calibre1"/>
váhá se přiznati, co miluje<br class="calibre1"/>
a nepoznán pak odchází;<br class="calibre1"/>
odpusťte moji předrazí,<br class="calibre1"/>
rodní vy moji, ženo, dítě mé,<br class="calibre1"/>
jednání moje nesprávné,<br class="calibre1"/>
já tolik jsem vás miloval<br class="calibre1"/>
a neřekl to, nepřiznal,<br class="calibre1"/>
nepřičinil se, přátelé,<br class="calibre1"/>
vám lépe vyjeviti city své.</p>

<p class="mlpverse">A přece to, co život cenným činí,<br class="calibre1"/>
toť lásky, přátelství jsou dobrodiní,<br class="calibre1"/>
toť kamarádská účast, sympatie,<br class="calibre1"/>
toť to, čím život povždy milý ti je,<br class="calibre1"/>
toť upřímné a bodré pochopení,<br class="calibre1"/>
toť ruka podaná ti v utrpení,<br class="calibre1"/>
jež bratrsky tě teplou dlaní<br class="calibre1"/>
podepře, povzbudí a chrání,<br class="calibre1"/>
nezradí tě a od tebe se neodvrátí,<br class="calibre1"/>
když život opět novou ránu dá ti,<br class="calibre1"/>
však s pomocí ti spěchá blíž,<br class="calibre1"/>
když v neštěstí se nacházíš.</p>

<p class="mlpverse">Toť dary jsou dobrého přátelství;<br class="calibre1"/>
vám, přátelé vy hodní, rozmilí,<br class="calibre1"/>
vděčností přemnohou jsem zavázán:<br class="calibre1"/>
měl jsem vás rád, však neřekl to vám,<br class="calibre1"/>
než plaše schovával to v sobě sám,<br class="calibre1"/>
ta vděčnost ale v srdci nemluvném<br class="calibre1"/>
měla svůj ustavičný byt,<br class="calibre1"/>
ta tichá věrnost v srdci mém<br class="calibre1"/>
žehnula světlým plamenem,<br class="calibre1"/>
ten jenom smrt může uhasit!</p>

</div>
</body>
</html>