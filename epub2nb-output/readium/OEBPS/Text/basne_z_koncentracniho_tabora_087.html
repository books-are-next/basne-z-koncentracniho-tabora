<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Mužové</h2>

<p class="mlpverse">Až na dno pekel bylo nám sestoupit,<br class="calibre1"/>
my příliš poznali jsme, co je stesk a žal,<br class="calibre1"/>
co ponížení, trýzeň, muka zdlouhavá,<br class="calibre1"/>
co hrůza, děs, co vraždění a smrt,<br class="calibre1"/>
co zubů skřípění, mužové běd!</p>

<p class="mlpverse">Do pekel uvrhli nás, náš nám vzali svět,<br class="calibre1"/>
náš všechen život vzali, pekla hrůzný chřtán<br class="calibre1"/>
to nyní náš je svět a bída bez mezí<br class="calibre1"/>
náš život, úděl náš, jestli co takového,<br class="calibre1"/>
mužové bolesti, možno je údělem zvát.</p>

<p class="mlpverse">Hořký ten úděl prokleli jsme tisíckrát,<br class="calibre1"/>
tisíckrát proželeli — hanbu i slávu svou,<br class="calibre1"/>
ne, hrdinové sotva, jistě však mučedníci;<br class="calibre1"/>
ne přilbu na skráni, my korunu svou trnovou<br class="calibre1"/>
jsme nesli jako mužové za lepší světa řád!</p>

</div>
</body>
</html>