<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Básně z koncentračního tábora</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection2">
<h2 class="mlpuroven2basne">Těžkomyslnost<br class="calibre1"/>
<span class="mlpznaktucnakurziva11b"><span class="calibre16">(K. Cidlíkovi)</span></span></h2>

<h3 class="mlpuroven3basne" id="sigil_toc_id_1">I.</h3>

<p class="mlpverse">Mnoho bych mohl vypovědět o tom všem,<br class="calibre1"/>
co z nesvobody pochází a z odloučení:<br class="calibre1"/>
o touze, únavě, o stesku tíživém,<br class="calibre1"/>
o těžkomyslnosti, která nečekaná<br class="calibre1"/>
zachvátí vězně jako otrávená rána<br class="calibre1"/>
a černě zbarví život mu a svět;<br class="calibre1"/>
mnoho bych mohl o ní vyprávět,<br class="calibre1"/>
té truchlé, tísnivé a zákeřné,<br class="calibre1"/>
z čeho na vězně sedá, jak ho jme<br class="calibre1"/>
a v mysl se mu nenasytně vpíjí,<br class="calibre1"/>
o těžkomyslnosti, melancholii,<br class="calibre1"/>
která neprýští z hrůzy, z utrpení,<br class="calibre1"/>
spíše však z krásy, která se v trýzeň mění,<br class="calibre1"/>
jež jeví se a v dáli se hned ztrácí<br class="calibre1"/>
a v tupost vyzní pak a v resignaci,<br class="calibre1"/>
z krásy, jež minula a znovu se zas vrací<br class="calibre1"/>
a srdce sevře ti tak nečekaně<br class="calibre1"/>
v dnu slunečném, když jarní vítr vane,<br class="calibre1"/>
když jitro prodírá se oparem mlh vzhůru,<br class="calibre1"/>
zářivá oblaka putují po azuru<br class="calibre1"/>
a na hory si vzpomeneš či pole režná,<br class="calibre1"/>
když skřivánka slyšíš zas prvně pět,<br class="calibre1"/>
na ruku usedne-li muška něžná<br class="calibre1"/>
a první pampelišku zříš se rozvíjet,<br class="calibre1"/>
ach, z květu jednoho tě volá celý svět!<br class="calibre1"/>
ba ne, to domov je, tvá domovina jen,<br class="calibre1"/>
ty ale vězněm jsi, ty’s uvězněn<br class="calibre1"/>
a svobody ti není; ó jak krása bolí,<br class="calibre1"/>
jak teskností tě plní, melancholií,<br class="calibre1"/>
trýzní tě připomínkou, touhou, snem,<br class="calibre1"/>
tvé nitro zalévá se zármutkem<br class="calibre1"/>
jak mrtvá černá tůň, v níž zrcadlí<br class="calibre1"/>
se těžký mrak též zmrtvělý a zčernalý,<br class="calibre1"/>
tak jak ti ztemněl celý svět, ach, vězni,<br class="calibre1"/>
pro tebe píseň skřivánkova nezní<br class="calibre1"/>
a slunce nezáří; všechno, co je tvé,<br class="calibre1"/>
toť nitro tvoje zpustošené, tesklivé,<br class="calibre1"/>
tvá mysl těžká, trudná mysl tvá,<br class="calibre1"/>
toť hoře nesvobody, ztráta domova,<br class="calibre1"/>
toť tvoje trýzeň, žalný! trýzeň vězňova!</p>

<h3 class="mlpuroven3basne" id="sigil_toc_id_2">II.</h3>

<p class="mlpverse">Kolikrát vzdal jsem se života<br class="calibre1"/>
za ten dlouhý čas věznění,<br class="calibre1"/>
ten hořký, předlouhý čas!<br class="calibre1"/>
Každého z nás<br class="calibre1"/>
drtilo těžkomyslnosti břímě,<br class="calibre1"/>
rval temný krutý žal,<br class="calibre1"/>
po svobodě a po domově touha;<br class="calibre1"/>
kolikrát za ta léta dlouhá<br class="calibre1"/>
života jsem se v trýzni vzdal,<br class="calibre1"/>
že, čekaje, se konce nedočkám,<br class="calibre1"/>
že klesnu dříve nežli spása přijde!<br class="calibre1"/>
tak všichni my, já nebyl sám<br class="calibre1"/>
před koncem na konci svých sil,<br class="calibre1"/>
tak naši, tak i jiných řečí lidé,<br class="calibre1"/>
život, ach život nás už netěšil,<br class="calibre1"/>
ten život rmutný a zlem těhotný<br class="calibre1"/>
radostí žádných už pro nás neměl;<br class="calibre1"/>
den za dnem přecházely pusté dny,<br class="calibre1"/>
den za dnem v černou noc zas ztemněl,<br class="calibre1"/>
míjela černá léta; běda,<br class="calibre1"/>
běda té ztráty, ach, těch ztrát,<br class="calibre1"/>
co život vzal, nazpět už nedá,<br class="calibre1"/>
nadarmo tesknit, litovat,<br class="calibre1"/>
nic ti už nenavrátí; kolikrát<br class="calibre1"/>
života jsem se za ta léta vzdal,<br class="calibre1"/>
že nemohu už jeho tíhu nésti,<br class="calibre1"/>
tu strašnou tíhu, která zbývá,<br class="calibre1"/>
když všechno upřel ti a všechno vzal,<br class="calibre1"/>
když neznáš už co radost je a štěstí,<br class="calibre1"/>
když beznaději v plen to zanechal,<br class="calibre1"/>
bytosti vyvržená, vratká, nebohá,<br class="calibre1"/>
a ty přec doufáš, věříš! kolikrát<br class="calibre1"/>
jsem poznovu se chopil jeho jha,<br class="calibre1"/>
žít! dožíti se toho, co máš rád,<br class="calibre1"/>
v co doufáš, věříš, děj co děj,<br class="calibre1"/>
a srdce rve ti beznaděj<br class="calibre1"/>
v krvavé cáry; smutku, oj, ty smutku,<br class="calibre1"/>
trýzni těžkomyslnosti, mdlobo,<br class="calibre1"/>
vy temné dny, zlem obtěžkaná dobo,<br class="calibre1"/>
úděse, hoře, zoufání a doufání,<br class="calibre1"/>
ach, hradby vězení, ó domoviny volání,<br class="calibre1"/>
ach, touho, touho, sne!<br class="calibre1"/>
vše propadlo se již v té jámě bezedné,<br class="calibre1"/>
v propasti běd; kdo’s toto poznal,<br class="calibre1"/>
jen pověz, rozsuď, co je statečnost,<br class="calibre1"/>
zda slabí byli jsme, zda silni, zbabělí,<br class="calibre1"/>
zda my zradili život, my ho zapřeli,<br class="calibre1"/>
či život nás; v přetěžký ten čas<br class="calibre1"/>
tolikrát zřekl jsem se ho a chopil se ho zas,<br class="calibre1"/>
vzdal se ho v zájmu jeho cti a důstojnosti,<br class="calibre1"/>
když sama sebe nehoden se zdál,<br class="calibre1"/>
ó hrůzo, ponížení, hoře bezedné!<br class="calibre1"/>
a znovu zase jeho muka na se vzal,<br class="calibre1"/>
ó víro, doufání, ó naději a sne!<br class="calibre1"/>
ze zbabělosti, statečnosti? což já znám?<br class="calibre1"/>
tak všichni, všichni my, já nebyl sám!</p>

<h3 class="mlpuroven3basne" id="sigil_toc_id_3">III.</h3>

<p class="mlpverse">Mdlí a neduživí, tupě zasmušilí,<br class="calibre1"/>
kterých přebývá i kteří z mála zbyli,<br class="calibre1"/>
stojí, stojí v řadách, v proudech jdou<br class="calibre1"/>
stokrát zlořečenou krajinou,<br class="calibre1"/>
ti tupí, chabí, zasmušilí zbylí,<br class="calibre1"/>
ne mrtvi ještě, ale též ne živi,<br class="calibre1"/>
co charým krokem, s hlavou svěšenou<br class="calibre1"/>
se potácejí zlořečenou krajinou,<br class="calibre1"/>
ti čekají na velké vzkříšení,<br class="calibre1"/>
kdy životu zas budou vráceni,<br class="calibre1"/>
ti zbylí, které bili, ale nezabili,<br class="calibre1"/>
kteří by rádi ještě znovu živi byli<br class="calibre1"/>
— vždyť to, co žijí, životem už není,<br class="calibre1"/>
to pohřbení je za živa, toť zatracení!<br class="calibre1"/>
za živa pohřbeni, tupí a zasmušilí<br class="calibre1"/>
čekají na svou velkou slavnou chvíli,<br class="calibre1"/>
kdy hrobu příkrovy se rozpuknou<br class="calibre1"/>
a oni oživnou a s hlavou vztyčenou<br class="calibre1"/>
jak okřídleni domů, domů jdou,<br class="calibre1"/>
oni, kdož byli mrtví, tupí a zasmušilí,<br class="calibre1"/>
by živi byli zas, by ještě žili, žili!</p>

</div>
</body>
</html>